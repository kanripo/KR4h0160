# -*- mode: mandoku-view; -*-
#+TITLE: 元詩選
#+DATE: 2015-08-25 00:43:34.710640
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 三集卷六
<pb:KR4h0160_WYG_100-1a>¶
欽定四庫全書¶
　元詩選三集巻六　　　　庶吉士顧嗣立編¶
　　李序絪緼集¶
　　　序字仲倫東陽人適菴先生惠之姪也善詩文¶
　　　年十七追和李賀樂府嘗遊京師學士宋褧左¶
　　　丞危素輩見其所著四書新說引為莫逆交左¶
　　　丞許有壬言於中書牒江浙行省俾為學校官¶
　　　未用而省遇火牒亦隨燬序歎曰命也夫遂絶¶
<pb:KR4h0160_WYG_100-1b>¶
　　　意仕進歸隱東白山中與友人陳樵日相吟咏¶
　　　以自樂所著有絪緼集今讀其武皇仙露曲嗽¶
　　　金鳥行銅雀臺磚硯歌諸作氣韻詞調雜諸昌¶
　　　谷集中亦咄咄逼真也¶
　　暮行大堤上¶
暮行大堤上明月天上來但能照歡樂不解憐悲哀誰¶
家少年子大宅髙樓臺凉風管絃發夜飲攜金罍寜知¶
飯牛客鬱鬱心如灰歡娛豈終極屈辱俱雄才徘徊望¶
<pb:KR4h0160_WYG_100-2a>¶
明月惆悵何由裁¶
　　青雲兩黄鵠¶
青雲兩黄鵠雙飛起南極翺翔閶闔風直上太行北和¶
鳴忽棄背中路不相得長言生死同胡為自持擊天風¶
髙四方母乃傷羽翼丹穴有鳳凰為君變顔色¶
　　都門道¶
清晨出南陌平旦下城闉東風微淡蕩草木一何新鬱¶
鬱遊子情祁祁女如雲翩翩桃花馬轆轆翠車輪娟娟¶
<pb:KR4h0160_WYG_100-2b>¶
珠簾下嫋嫋看行人回眸不相見揺動陌上春豈不頻¶
見之匪我所思存所思在逺道感激難重陳願為雙飛¶
燕南北長與親雲霞不相隔飛越復經秦¶
　　明月¶
明月入髙樓流光何漫漫佳人一寸心千里如素練浮¶
光玉露起華渚浮雲散光輝長若斯君心不相見¶
　　逺愁曲¶
桃杏忽已殘穠華逐流水緑階日色重芳草青靡靡飛¶
<pb:KR4h0160_WYG_100-3a>¶
燕銜落花春風共吹起飄散不相知愁心滿千里¶
　　武皇仙露曲¶
甘泉照月如鈞天千門萬戸生碧烟碧天無雲露盤出¶
明河夜拂金童仙栖鴉起啼曲城曉大官步進青龍道¶
崑山玉盡武皇老茂陵春風吹緑草魏人車馬東方來¶
一朝秋燐飛空臺天荒地老骨亦摧三川白日聞春雷¶
蕙花蘭葉參差起微月斜明光泥泥仙人之淚猶泚泚¶
　　曲江芙蓉歌¶
<pb:KR4h0160_WYG_100-3b>¶
緑波夭矯如龍尾河漢英英拂雲起紫雲樓下花映人¶
揺蕩香風十餘里妖魂照夜春欲語白玉容華舊絲縷¶
秦川望月錦繡紋桂揖蘭舟鳳簫女紫雲頭上飛鳥過¶
朱蘭半折空嵳峩怨紅落粉生微波芳華欲攬愁不歌¶
雲裳綺袂風露多¶
　　嗽金鳥行¶
昆明使者南方來洛陽宫闕如雲開玉階奉進嗽金鳥¶
水晶鏤刻辟寒臺錯金為屑玉為餌神刀取腦白龜死¶
<pb:KR4h0160_WYG_100-4a>¶
美人自搗明月珠赤玉盤中光靡靡雲髙夜啓月當戸¶
展翼垂吭為君吐白鸞之尾掃成堆瑟瑟輕黄如粉蠧¶
冶烟五色何氤氲後宫獨賜承恩人雕成宛轉合歡釧¶
一尺春風袖中軟不知南國江水深鐡箕已盡愁人心¶
岸傍沙隴髙百尺賣兒買得雲南金安得羣飛萬千羽¶
不食珠璣食禾黍嘔出肝腸奉明主天下黄金賤如土¶
　　綢繆曲送都彦良¶
天南翔鴈鳴雝雝城頭旭日光曈曨長眉公子綢繆客¶
<pb:KR4h0160_WYG_100-4b>¶
騎馬乘氷上南陌馬蹄翩翩幾千里江漢水暖遊雙鯉¶
東風不惜天上春拂栁吹花為君喜綺屏桂燭開洞房¶
暖紅霏霏明月香三星綽約正當戸流輝照見雙鸞凰¶
鸞凰不惜雙飛翼天上神仙逺相憶¶
　　次韻納齋銅雀臺磚硯歌¶
銅雀臺傾見荒土月黒妖狐上臺舞千年瓴甋墮人間¶
瑟瑟苔花暗秋雨天荒地老奈愁何臺上清泥生碧莎¶
斜風吹雨啼蟋蟀此是西陵長夜歌魏人膏血今已古¶
<pb:KR4h0160_WYG_100-5a>¶
漆色凝花人未覩一從為硯今幾年漳水滔滔自東去¶
為君冩作銅臺吟臺前瓦礫猶傷心¶
　　和胡景雲白玉心黄金淚二歌¶
我有堅白心凝作方寸璧與君交結終不移都邑連城¶
不能易守靈童子無纎瑕十年琢削如蓮花金鈴珠帯¶
互夭矯中有七竅流精華置之靈臺縞如雪相思一夜¶
虹光發美人千里共月明直上秋天貫明月飛神出入¶
洞八荒璆琳為衣璹為裳光輝照子丹元府崑山石爛¶
<pb:KR4h0160_WYG_100-5b>¶
無相忘憶君更有和氏目千載推之置君腹¶
長相思天一方仰天望明月流淚何浪浪西方白帝金¶
為質賜我瞳人外如漆酸心烈烈不可支火起靈臺鑄¶
成液為君灑向别時衣一彈雙指如星飛為君冩作加¶
餐字千載光輝猶不死古來結交須黄金眼中流出交¶
更深斑斑痕迹明鏡小鏡中照我相思心明珠只買蛾¶
眉女空使詩人淚如雨¶
　　獨漉篇有所贈¶
<pb:KR4h0160_WYG_100-6a>¶
獨漉復獨漉隔簾月影望微月樓頭夜語不分明碧穗¶
開香似雲葉蜻蜓天上來春愁立死錦繡堆豈知身是¶
秋風客為君容顔痩如石芳菲相望采不及千里黄雲¶
覆沙磧背人去幾日還曽飲江南水莫向燕支山汀洲¶
三月栁風起願得秋來渡江水¶
　　大堤曲¶
野塘鵁鶄暖水葓生桂葉莫上大堤行拂人飛蛺蝶門¶
前弱栁長紛紛水花漠漠飛暖雲柔條自有烟露色不¶
<pb:KR4h0160_WYG_100-6b>¶
如愁死堤上人劉郎肉薄愁心重天上離鸞思别鳳春¶
風揺蕩本無根種得桃花繞新夢¶
　　山鬼篇贈姜歴山¶
山中鬼不獨山中亦城市衣中環珮無玉聲直入人家¶
弄書史小冠斑文剪湘竹越衣芰製如流水玉壺未竭¶
歌未終飄若空中野雲起門前月色夜茫茫門外秋風¶
滿千里朝餐松柏露暮食蘭蕙花隴頭青桂樹何處是¶
君家¶
<pb:KR4h0160_WYG_100-7a>¶
　　烏傷行¶
頭白烏畢逋尾爾焉知作墳送人死天公遣爾役孝子¶
頭白烏天上來口中流血不自惜却憐孝子心肝摧鴉¶
鴉夜宿墳邊樹飛向山頭啄泥土新墳磊磊三尺髙銜¶
得黄泥如返哺秦人涸水築山靈飛烏為作顔氏塋顔¶
氏子國有祀烏作墳秦無人¶
　　雲松巢歌贈陳國賔¶
媯公子碧烟裏薜蘿引作魚鱗衣衣上清風如流水雲¶
<pb:KR4h0160_WYG_100-7b>¶
為字松為牆綢繆牖戸碧縷香翠華之幄青瑶璫亂髪¶
鬱鬱煥紫光十年不出生文章手扳蒼虯上風雨蓬萊¶
山中木天下¶
　　崑崙山牧童歌¶
崑崙丘雲上頭河西之子牧氂牛野田蓬萊牛不食直¶
上崑崙幾千尺凌絪緼上崑崙牛背上弄碧雲氂牛努¶
角旁無人與雲同入天之門天門髙髙向西極月華爛¶
爛飛五色雲間夜食明月光身上斕斌虎文碧崑崙鬱¶
<pb:KR4h0160_WYG_100-8a>¶
嵳峩中髙四下流黄河黄河水流東入海牧人自唱蓬¶
萊歌神刀斷截氂牛尾析木津頭獻天子¶
　　雲莊歌贈雲莊左丞¶
天上雲何方來天之元氣出變化飛龍與爾相徘徊龍¶
飛不自行乘雲如水髙飛騰逶迤縹緲不可名翺翔矯¶
矯遊太清出紫薇過箕尾龍行亦行止亦止與龍一心¶
青天裏青天皎皎日正中輪囷蕭索飛溶溶春風浩蕩¶
吹八極氤氲五氣流春風忽然收巻不留迹妙入無門¶
<pb:KR4h0160_WYG_100-8b>¶
閟𤣥極㝠㝠窅窅神所宅獨有飛龍可以識房山之上¶
有屋名雲莊青壁突兀開棟梁雲兮雲兮不可以斂藏¶
散為甘雨澤四方年豐黍稻多穰穰雲在天人樂康¶
　　七夕謡¶
明河之水流玉雲神烏為梁貫天津河西織雲天帝子¶
今夕東行見河鼔瑶光如笑横碧渚微風徘徊自成舞¶
風參差夜逶迤願囬六龍駐不飛明星漸出明月底珊¶
珊靈雨隨車飛¶
<pb:KR4h0160_WYG_100-9a>¶
　　槐蟲吟¶
槐蟲復槐蟲髙槐鬱鬱如青龍枝枝葉葉被爾食青雲¶
蕭瑟生秋風槐蟲肥枝上垂一枝揺曳勢欲絶欲墮不¶
墮風凄凄下有車轍交馬蹄不可墮地身為泥閏中女¶
兒莫近之令爾肌肉生瘡痍¶
　　敬次叔父適菴先生六觀圖韻六首¶
曉起初褰薜荔裳隔簾皓影雜紅光雪花映日孤峯起¶
玉柱浮空千尺長風急露華都是霰石寒芝草不生芳¶
<pb:KR4h0160_WYG_100-9b>¶
朝暾正似丹砂色照耀雲間白玉牀¶
兩岸汀洲一浦分隔簾啼鳥近相聞逶迤緑水遶春色¶
窈窕東風交浪紋杜若沙中香漠漠䕷蕪烟暖翠紛紛¶
靈源不記東西路千樹桃花日又曛¶
山下泉鳴似殷雷山前倒影射崔嵬斜陽迢遞天邊去¶
暮色蒼茫溪上來青壁髙懸西若木丹崖半長夜明苔¶
何時落日都門道照見東城陌上埃¶
亭前月色散斜曛林外灘聲隔岸聞碧浪有烟渾似雪¶
<pb:KR4h0160_WYG_100-10a>¶
青天如水不生雲風吹白露千崖聳秋映銀河兩派分¶
吹斷紫簫聞鶴過空中疑是玉宸君¶
䝉茸髙壁踞山梁流彩霏霏似彗長玉氣氤氲春日暖¶
翠華縹緲白雲香陽坡十里横烟樹隂壑千尋長露篁¶
坐向梧桐晞緑髪采芳自葺薜蘿裳¶
在淵靈物或飛天禱雨何須叩祝蜒千尺白虹晴飲澗¶
半巖蒼樹晝迷烟鴈山雲冷留飛錫匡阜詩成憶謫仙¶
自昔南遊看不厭歸來欲冩作圖懸¶
<pb:KR4h0160_WYG_100-10b>¶
　　李裕中行齋槀¶
　　　裕字公饒東陽人嘗從白雲先生許謙遊至治¶
　　　間詣闕上聖徳頌元英宗召見玉徳殿補國子¶
　　　生至順元年庚午舉進士授陳州同知轉道州¶
　　　推官所著有中行齋槀公饒詩篇秀麗尤工七¶
　　　言樂府出入二李之間與宋顯夫楊仲禮陳居¶
　　　采諸公唱和惜全集失傳所存僅什之一二云¶
　　擬古¶
<pb:KR4h0160_WYG_100-11a>¶
今晨攬衣起及此春禽鳴東風漸微和草木亦已榮矯¶
首懷所思所思傷我情不如且命酒真宰殊㝠㝠¶
　　中秋¶
待月灤水上天寒月無魄重雲委城隅秋色連徑白北¶
鄰有嫠婦南鄰足愁客昬燈照夢魂風雨滿沙磧¶
　　夜行烏桓道¶
夜行烏桓道風寒野氣白槖駞駕輕車怒項不肯發馬¶
嘶欲人立令我𥪡毛髮四山無居人明月照積雪時方¶
<pb:KR4h0160_WYG_100-11b>¶
甲兵收未乾新戰血况乃多盜賊白晝聞殺越平生所¶
經地憂虞轉恇怯我行豈不遲心傷望京闕¶
　　陽臺引¶
陽臺張讌日将夕長風吹秋欲無色燕丹奉酒荆卿歌¶
於期感激動毛髮酒闌拂劍憑凌起當筵直立相睥睨¶
髑髏青血凝冷光西入咸陽五千里白虹貫日日不死¶
祖龍猶是秦天子人間遺恨獨荒凉嫋嫋哀聲流易水¶
　　秋千詞¶
<pb:KR4h0160_WYG_100-12a>¶
晴光幾日飄遊絲幽牕小影含緑姿衛娘新畫雙蛾淺¶
笑覔秋千下平苑長繩裊碧垂垂動盤桓寳髻揺金鳯¶
華纓雜佩迎緒風越羅半曳春烟重紫燕驚飛翠鸞立¶
行雲欲墜栁花濕盈盈嬌粉膩巾紅暖玉團香春一色¶
穠芳如夢秦蘅老牆隂榆莢青錢少整衣重起為君夀¶
海濶河清鎮相守¶
　　題太真上馬圖¶
驪山複道凌紫烟雲旓翠花晴拂天君王先乘照夜白¶
<pb:KR4h0160_WYG_100-12b>¶
龍光射日金洄旋太真猶凭花韀立思入遥情迷曙色¶
暖香滯態嬌若雲爛漫春風扶不得楊花縈楹定誰主¶
蜀道漁陽總塵土人間千古恨丹青囘首開元淚如雨¶
　　次祭酒虞伯生先生壁間韻¶
八月一日灤河濵西風白草長如人城烏未棲角未起¶
落日砧杵連比隣砧聲砧聲一何急露寒孀婦抱衣泣¶
行人獨向明月中望斷星河夜深立¶
　　洛陽路¶
<pb:KR4h0160_WYG_100-13a>¶
劉郎騎馬出南陌陌上桃花迷馬色夢逐遊絲看春日¶
一夜東風杏花白欲歸不歸思故鄉燕女緩帶雙鴛鴦¶
明朝别轡向何處旭日晴烟洛陽路¶
　　贈人歸江西¶
春深瓊島輕隂碧翠殿瑶階甃文石貂蟬侍中曉傳詔¶
殿頭急宣供奉入玉音春暖珠琅琅金箆屈折盤龍香¶
十年珥筆向左掖錦衣白日歸故鄉故鄉歸去隔江水¶
江上䕷蕪一千里短楫紅船載燕女少婦深閨怨遊子¶
<pb:KR4h0160_WYG_100-13b>¶
江頭風急楊花飛鷓鴣暮雨烟中啼¶
　　休日燕太平園聴胡琴歌¶
朱絲玉璽鴛鴦絃花桐刻螭麟革鮮虯鬚分紫連楚篠¶
小佩葳㽔雲殿曉女夷鼓歌弄天河暖風墜露春婆娑¶
天馬嘶烟不知處武皇夜向甘泉路婉聲華思生古愁¶
醉拂塵韀獨歸去¶
　　聴亦憐真給事中彈筝引¶
長楊侍中貂蟬客手援秦絲汎輕雪小響低徊入素商¶
<pb:KR4h0160_WYG_100-14a>¶
颯颯凉風下秋葉遊絲欲睡鸎呼起珊瑚曉碎樛枝紫¶
隴水幽幽小鴈寒竹暗湘娥怨秋雨少年書客多情苦¶
春思空濛迷處所風簾一夕感君彈欲寄相思隔千里¶
　　雲州行¶
雲州域西(一作/北)草青青落日欲没光晶熒輜車毳帳紛簇¶
簇平原入夜凉風生駞鳴馬嘶人不行牧兒長笛吹月¶
明我生何為困奔走况乃北度烏桓城有家有家隔江¶
水三年不歸憂弟兄妻兒寄書念我逺問我寢食仍良¶
<pb:KR4h0160_WYG_100-14b>¶
能草堂步履喜無恙石田春盡今已耕子規何事啼向¶
我逡巡行亦将南征明朝騎馬登道路世事浩渺誰能¶
徴¶
　　八月十三夜漫成寄江南友人¶
草井度涼螢風簾燭燄清長秋為客日明月搗衣聲歸¶
夢頻宵見愁心徹曉生故園有叢菊早晚掇秋英¶
　　送王文學比玉教授宜興¶
諸生新進士文學舊科名經訓知能事才華况老成髙¶
<pb:KR4h0160_WYG_100-15a>¶
文驚吏部小選得權衡白髮南州士因君竟被榮¶
　　送崔𢎞道尹沅江¶
幾日沅江去今朝别逺人吏曹多任法令尹亦勤民峽¶
樹烟中逺湘波雨後新野人懷善政露冕㸔行春¶
　　奉和王治書紙燈韻¶
香繭凝脂薄金刀逐意姸輕清籠絳蠟晃漾映羅箋巧¶
異雲藍瑩光華若火然好花迎宿藹初旭眩晴烟製陋¶
秦宫炬工慙漢綺蓮映空珠網密照夜緑璣圓燄轉虹¶
<pb:KR4h0160_WYG_100-15b>¶
垂浦輝分宿麗躔芳能欺霧縠燁欲暈氷筵春淨波如¶
蹙雲輕雨未懸東風愁翦翦華屋鎖神仙¶
　　次宋編修顯夫南陌詩四十韻¶
麗質過邯鄲春風直幾錢送情憐眼艶凝竚覺身偏霞¶
澹斜侵雁雲輕巧襯蟬芳金揺翠勒暖玉藉絨韉臉媚¶
風初信睂彎月未弦緑深芳草雨紅綻碧桃天却扇羞¶
花落褰裳妒酒翻闗心時淺笑憶别自微言絛脱濃香¶
暖巾纓膩粉斑幽期祇窨約私語毎防閑田木須連理¶
<pb:KR4h0160_WYG_100-16a>¶
呉梅易引涎襦長腰並栁襪小步移蓮枕障熏沈水屏¶
圍畫逺山體輕嫌蔽膝指嫩瑩彄環悵蕩元非醉朦騰¶
不為眠繡盤花猗儺錦就字洄聫鎖合沈魚夕箏閒少¶
鴈寒美人何杳杳良夜獨漫漫乍見都疑夢相逢信契¶
仙憐才多婉娩倚態轉翩妍璧月紅牕外銀河碧樹邉¶
幔輕雲影動簾静浪紋懸裙薄綃長皺裀重錦未蔫妝¶
臺宜向日舞袖欲隨烟雞舌遥聞韻猩脣厭授餐深衣¶
留唾碧繫帛表心丹只憶愁腸斷寧知别緒牽寳釵分¶
<pb:KR4h0160_WYG_100-16b>¶
鳯翼鈿合寄龍團紅豆膏凝篋文鵷繡作繁凄迷千日¶
酒惆悵五雲軒楚女窺牆日文園病渴年合歡連組帶¶
解珮雜芳荃纓斷風前燭香偷别後筵額黄紅粉澹淚¶
顆紺珠鮮苔迹和塵印花隂帶露穿時時傷往事故故¶
寄新篇人去愁千疊心傷恨萬端蝶晴隨絮逺鸎曉怨¶
春殘夢好心多感情深意巳傳䕷蕪空滿地欲贈思依¶
然¶
　　八月十五夜懷山中友人¶
<pb:KR4h0160_WYG_100-17a>¶
烟消天末夜朣朧溶漾銀河望欲空長憶山中共明月¶
獨憐都下見秋風羽林警衛紛如織龍虎公屯勢更雄¶
逺客不眠愁欲絶起㸔鳷鵲露光中¶
　　次韻楊編修仲禮奉引法駕之作¶
清遊小隊肅都城夾騎黄麾拂曉晴仙島雲霞扶日上¶
紫垣星宿屬天行龍旗却傍重輪駐雉扇徐分九彩明¶
共喜太平多扈從願因作頌著休聲¶
　　送權講主¶
<pb:KR4h0160_WYG_100-17b>¶
聞師採藥向江南禪衲親持使者驂鹿獻野花來寳地¶
龍偷海藏出珠龕丹砂傍石分秋水靈草和烟度嶂嵐¶
此日歸來進天府芝雲术露曉曇曇¶
　　次謝鍊師簡嘯碧真人奕棋韻¶
萬夀宫前鶴髮翁籜冠千葉戴芙蓉經行巖洞騎黄鶴¶
叱咤風霆起白龍世外奕秋誰復見山中玉質記曾逢¶
秋深琪樹連雲碧悵望丹霞第幾重¶
　　過髮冠女仙廟¶
<pb:KR4h0160_WYG_100-18a>¶
天上香雲擁碧鬟山中大藥駐紅顔千年仙去空塵土¶
半夜月明聞珮環芳草不知前度緑古苔渾似舊袍斑¶
自憐軒冕馳驅者目送浮雲不得閒¶
　　過鹿皮子小𤣥暢樓¶
隠君昔向金華住坐愛雙溪八詠樓别起危檐更蕭爽¶
未應前哲獨風流空山明月定誰好野水閒雲亦自秋¶
他日相從問清静便須乘興到林丘¶
　　對酒感懷漫賦¶
<pb:KR4h0160_WYG_100-18b>¶
半醉簪花出杏園玉驄嘶過五門前豈無緑酒酬佳節¶
坐對青山憶去年蛺蝶有情嫌我懶名花厎事向誰憐¶
嬌娘莫惜羅裙涴㸔取腰肢醉後妍¶
　　送趙鵬舉之西臺掾¶
掾曹騎馬赴西臺迢遞闗河幾日囘秋草自隨人去逺¶
夕陽長共鴈飛來亂雲荒驛迷秦樹落葉殘碑有漢苔¶
最憶年年寒食節華筵誰向曲江開¶
　　青青淇園竹¶
<pb:KR4h0160_WYG_100-19a>¶
青青淇園竹莫作樂中笛吹出長相思愁人頭髮白¶
　　定情篇¶
願作雲臺鏡團圓誓不虧朝朝綺牕裏相對畫蛾眉¶
　　古意¶
美人汲深井夜久井泉冷獨向明月中徘徊顧秋影¶
　　武林雜興¶
樓閣參差細雨簾櫳料峭輕寒人去空餘燕子春來休¶
倚闌干¶
<pb:KR4h0160_WYG_100-19b>¶
　　宫詞二首¶
館娃誰比念奴嬌暖玉團香膩粉消昨夜教坊傳聖㫖¶
梨園弟子屬雲韶¶
宫門烟栁映風蒲别殿交魚給傅符太液池邊下黄鵠¶
急宣立本畫新圖¶
　　採蓮曲¶
長歌短櫂滿前溪溪上鴛鴦對對飛莫向中流蕩雙槳¶
水波容易濕人衣¶
<pb:KR4h0160_WYG_100-20a>¶
　　相逢曲¶
郎騎白馬妾駕車妾車轆轆郎馬嘶相逢且莫相憐愛¶
妾家只在五門西¶
　　送葉審思北上二首¶
曉際風霆上紫壇夜吹簫管向人間月明孤鶴三千里¶
知過呉山與越山¶
領得除書好便歸故山芝术已應肥神仙政苦多官府¶
不及閒雲自在飛¶
<pb:KR4h0160_WYG_100-20b>¶
　　李貫道¶
　　　貫道字師曽裕子至正甲午登進士第授将仕¶
　　　郎饒州路鄱陽縣丞未上用薦者改詹事院掾¶
　　　史尋扈駕清暑上京卒所著有敝帚編等集¶
　　三星行贈季髙¶
三星射户金光芒梧桐碧樹棲鸞凰牕前整夜合歡帶¶
繡羅宛轉成鴛鴦雲屛霧帳輕於縠珍簟斕斑織湘竹¶
美人振佩江上來粉面團團照紅玉桃腮杏臉天上嬌¶
<pb:KR4h0160_WYG_100-21a>¶
暖香膩色春妖嬈闗雎窈窕泛流徴子夜國香春夢遥¶
重城漏斷雞聲裏曙色曈曨照牕綺暑天夜短君莫愁¶
百嵗歡娯今夕始¶
　¶
　¶
　¶
　¶
　¶
<pb:KR4h0160_WYG_100-21b>¶
　¶
　¶
　¶
　¶
　¶
　¶
　¶
　元詩選三集巻六¶
