# -*- mode: mandoku-view; -*-
#+TITLE: 元詩選
#+DATE: 2015-08-25 00:43:33.695865
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 初集卷六十八
<pb:KR4h0160_WYG_068-1a>¶
欽定四庫全書¶
　元詩選初集卷六十八　　庶吉士顧嗣立編¶
　　石屋禪師清珙¶
　　　清珙字石屋常熟温氏子首參高峰後嗣法于¶
　　　及菴信禪師住當湖之福源嘗作偈曰拾得斷¶
　　　麻穿破衲不知身在寂寥中退居霅溪之西曰¶
　　　天湖吟諷其間以自適至正間朝廷聞其名降¶
　　　香幣旌異賜金襴衣壬辰秋示寂所著有石屋¶
<pb:KR4h0160_WYG_068-1b>¶
　　　詩其自叙曰余山林多暇瞌睡之餘偶成偈語¶
　　　紙墨少便不復記録雲衲禪人請書之葢欲知¶
　　　我山中趣向耳于是隨意走筆不覺盈帙掩而¶
　　　歸之慎勿以此為歌詠之助當湏參究其意則¶
　　　有激焉其詩有云天湖水湛琉璃碧霞霧山圍¶
　　　錦障紅觸目本來成現事何須叉手問禪翁及¶
　　　菴嘗語衆曰此子乃法海中透網金鱗也¶
　　山中天湖卜居二首¶
<pb:KR4h0160_WYG_068-2a>¶
林木長新葉遶屋清隂多深草没塵迹隔山聽樵歌自¶
耕復自種側笠披青蓑好雨及時來活我新栽禾遊目¶
周宇宙物物皆消磨既善解空理不樂還如何¶
月來照我門風來吹我襟勸君石上坐聽我山中吟元¶
鬢化為雪朝光成夕隂萬事草頭露豈得長如今¶
　　天湖卜居¶
晴明無事登霞峰伸眉極望開心胸太湖萬頃白㶑灎¶
洞庭兩㸃青濛茸初疑仙子始綰角碧紗帽子參差籠¶
<pb:KR4h0160_WYG_068-2b>¶
又疑天女來獻花玉盤捧出雙芙蓉明知此境俱幻妄¶
對此悠然心未終徘徊不忍便歸去夕陽又轉山頭松¶
　　溪巖雜詠(錄六/)¶
道人緣慮盡觸目是心光何處碧桃謝滿谿流水香草¶
深蛇性悦日暖蝶心狂曾見樵翁説雲邊霅晝房¶
一钁足生涯居山道者家有功惟種竹無暇莫栽花水¶
碓夜舂米竹籠春焙茶人間在何處隱隱見桑麻¶
山厨修午供泉白似銀漿羮熟筍鞭爛飯炊粳米香油¶
<pb:KR4h0160_WYG_068-3a>¶
煎青頂蕈醋煮紫芽薑百味皆難及何須説上方¶
紅日半銜山柴門便掩闗綠蒲眠蓐軟白木枕頭彎松¶
月來先照溪雲出未還迢迢清夜夣不肯到人間¶
扶杖入松林閒行上翠岑鶴羣衝鶻散樹影落溪沉野¶
果棘難採藥苗香易尋澹煙斜日莫紅葉半巖隂¶
結草便為菴年年用覆苫紙窗松葉暗竹屋蘚花粘麥¶
飯惟饒火藜羮不㸃鹽生涯隨分過誰管世人嫌¶
　　閒詠(錄十/二)¶
<pb:KR4h0160_WYG_068-3b>¶
吾家住在霅溪西水滿天湖月滿溪未到盡驚山嶮峻¶
曽來方識路髙低蝸沿素壁粘枯殻虎過新蹏印雨泥¶
閒閉柴門春晝寂青桐花發畫胡嗁¶
柴門雖設未嘗闗閒㸔幽禽自往還尺璧易求千丈石¶
黄金難買一生閒雪消曉嶂聞寒瀑葉落秋林見逺山¶
古柏煙銷清晝永是非不到白雲間¶
幽居自與世相分苔厚林深草木薰山色雨晴常得見¶
市聲朝莫罕曽聞煮茶瓦竈燒黄葉補衲巖臺翦白雲¶
<pb:KR4h0160_WYG_068-4a>¶
人壽希逢年滿百利名何苦競趨奔¶
溪淺泉清見石沙屋頭無角寄藤蘿夜深月下長猿歗¶
苔厚巖前少客過庭竹攲斜春雪重嶺梅消瘦夜寒多¶
寥寥此道非今古徒把甎來石上磨¶
破屋蕭蕭枕石臺柴門白日為誰開名塲成隊挨身入¶
古路無人跨脚來深夜雪寒惟火伴五更霜冷有猿哀¶
袈裟零落難縫補收卷雲霞自翦裁¶
優游靜坐野僧家飲啄隨縁度歳華翠竹黄花閒意思¶
<pb:KR4h0160_WYG_068-4b>¶
白雲流水淡生涯石頭莫認山中虎弓影休疑盞裏蛇¶
林下不知塵世事夕陽長見送歸鴉¶
滿頭白髪瘦稜層日用生涯事事能木臼秋分舂白术¶
竹筐春半曬朱藤黃精就買山前客紫菜長需海外僧¶
誰道新年七十七開池栽藕種茭菱¶
自入山來萬慮澄平懐一種任騰騰庭前樹色秋來減¶
檻外泉聲雨後増挑薺煮茶延野客買盆移菊送鄰僧¶
錦衣玉食公卿子不及山僧有此情¶
<pb:KR4h0160_WYG_068-5a>¶
競利奔名何足誇清閒獨許野僧家心田不長無明草¶
覺苑長開智慧花黃土坡邊多蕨筍青苔地上少塵沙¶
我年三十餘來此幾度晴窗映落霞¶
歴遍乾坤没處尋偶然得住此山林茅菴髙插雲霄碧¶
蘚逕斜過竹樹深人為利名驚寵辱我因禪寂老光隂¶
蒼松怪石無人識猶更將心去覔心¶
細把浮生物理推輸嬴難定一盤棊僧居青嶂閒方好¶
人在紅塵老不知風颺茶煙浮竹榻水流花瓣落青池¶
<pb:KR4h0160_WYG_068-5b>¶
如何三萬六千日不放心身靜片時¶
法道寥寥不可模一菴深隱是良圖門前養竹髙遮屋¶
石上分泉直到厨&KR0400;抱子來崖果熟鶴移巢去磵松枯¶
禪邊大有閒情緒收拾乾柴向地鑪¶
　　趙㑹初心提舉¶
老來脚力不勝鞵竹杖扶行歩落花待月伴雲眠蘚石¶
尋梅陪客過鄰家粥香瓦鉢山田米雪汎甆甌水磨茶¶
今日為翁時暫出此心長只在煙霞¶
<pb:KR4h0160_WYG_068-6a>¶
　　山居吟(錄十/二)¶
滿山筍蕨滿園茶一樹紅花間白花大扺四時春最好¶
就中尤好是山家¶
年老菴居養病身日高猶自未開門怕寒起坐燒松火¶
一曲樵歌隔隖聞¶
山厨寂寂斷炊煙凍鎖泉聲欲雪天靣壁老僧無定力¶
又思乞食到人間¶
此事誰人敢强為除非知有莫能知分明月在梅花上¶
<pb:KR4h0160_WYG_068-6b>¶
㸔到梅花早已遲¶
茅屋低低三兩間團團環繞盡青山竹牀不許閒雲宿¶
日未斜時便掩闗¶
一片無塵新雨地半邊有蘚古時松目前景物人皆見¶
取用誰知各不同¶
山形凹凹路高低石占雲頭屋占蹊地窄栽來蔬菜少¶
又營小圃在橋西¶
移家深入亂峰西煙樹重重隔逺溪年老心閒貪睡稳¶
<pb:KR4h0160_WYG_068-7a>¶
厭聞鐘響與雞嗁¶
半窗斜日冷生光破衲䝉頭坐竹牀枯葉滿鑪燒焰火¶
不知屋上有寒霜¶
深秋時節雨霏霏蘚葉層層印虎蹏一夜西風吹不住¶
曉來黄葉與階齊¶
老來無事干懷抱竹榻髙眠石枕斜夣裏不知誰是我¶
覺來新月到梅花¶
獨坐窮心寂杳冥个中無法可當情西風吹盡擁門葉¶
<pb:KR4h0160_WYG_068-7b>¶
㽞得空階與月明¶
　　澹居禪師至仁¶
　　　至仁字行中别號熙怡叟鄱陽人得法于徑山¶
　　　元叟端和尚駐錫蘇州萬壽寺博綜經傳貢尚¶
　　　書泰甫黃侍講晉卿皆服其説虞文靖公稱其¶
　　　文醇正雄簡有史筆宗門之子長也其詩句如¶
　　　松間石榻春雲䕶花底山尊夜月開沙渚草香¶
　　　流水活海天雲淨碧峰遥醉題梧葉秋隂合坐¶
<pb:KR4h0160_WYG_068-8a>¶
　　　對槐花莫雨來又咏海棠再花云月裏精神今¶
　　　更好雨中顔色向來新俱稳秀有法判官皇甫¶
　　　琮編次其詩文曰澹居藁江左外史雪廬新公¶
　　　為之序¶
　　奉答虞伯生侍講¶
散花丈室擁天姝金粟如來安稳無不二門開唯一黙¶
對談還許老文殊¶
　　送興祖庭遊㑹稽¶
<pb:KR4h0160_WYG_068-8b>¶
故人别我向何處歳晏扁舟泛若邪萬壑千巖風雪後¶
杖藜隨處㸔梅花¶
　　送奯上人還日本并簡雙林明極和尚¶
十年問法天王地萬里郷山碧海東雪室有禪傳鼻祖¶
蒲㠶無恙轉秋風潮連蓬島晴雲白霞擁扶桑曉日紅¶
為問雙林老尊者尺書還寄北來鴻¶
　　至正廿二年冬十二月予訪雲海禪師於龍淵¶
　　　山中握手叙契闊驩甚且觀其殿樓竹樹宛然¶
<pb:KR4h0160_WYG_068-9a>¶
　　　如全盛時因念東南幢刹率為兵燹而朋舊多¶
　　　淪替所歴有滄桑之難而禪師之交義之願力¶
　　　有如此者遂作詩以紀之云¶
釣艇加沙度曉晴浮圖倒影若門迎碧潭波冷白龍卧¶
翠竹雲深丹鳯鳴亂後樓臺符願力歳寒松柏見交情¶
欲從池上結荷屋天地干戈尚戰爭¶
　　次韻徐大章移居¶
借屋藏書避世喧地偏塵逺水雲繁籬前沙渚羣鷗卧¶
<pb:KR4h0160_WYG_068-9b>¶
邨外人家萬蟻屯春送蘭香浮綺席月移梅影度柴門¶
杖藜慣識湖東路今雨還尋孺子論¶
　　次韻馬國瑞員外遊㑹稽¶
勝遊還與馬遷同直上東南第一峰神禹穴深蒼木合¶
李斯碑在紫苔封晚雲仙島翔歸鶴夜雨靈湫起蟄龍¶
若見故人煩問訊松間石上幾時逢¶
　　李煥章竹石居¶
翔鳯歴四海故巢何處安蓬萊蒼石外風雨長琅玕¶
<pb:KR4h0160_WYG_068-10a>¶
　　送厚元載遊會稽¶
江上楊花落孤帆度逺汀潮連滄海白山擁㑹稽青逸¶
少籠鵝帖支郎放鶴亭登臨有新製毋惜寄林扃¶
　　送愚仲和尚¶
山隂别後道偏腴海上歸來興不孤短杖㸔雲懷鷲嶺¶
扁舟載月度鴛湖豈無大士同香飯㑹有神龍獻寶珠¶
老桂吹花應有約巖前共聽白猿呼¶
　　飲緑軒¶
<pb:KR4h0160_WYG_068-10b>¶
道人住清溪日飲溪中綠滌慮發天光心花瑩如玉復¶
愛溪上雲時來簷下宿¶
　　送楠上人歸定水并簡見心襌師¶
阿師説法雙峰下白晝天花作雪飛烽火隔江音問絶¶
秋風海上片帆歸¶
　　次韻答栁仲修宣使¶
兵戈宇宙誰知已風雨東南話故鄉禪伯自慚非覺老¶
詩豪今喜得劉郎海門雁叫江楓赤澤國雲來野日黄¶
<pb:KR4h0160_WYG_068-11a>¶
悵望庭闈空白髪菊花霜露幾重陽¶
　　贈夏君美同知¶
海宇煙塵日夜生中興諸將正鏖兵酈生三寸瀾翻舌¶
一旦來歸七十城¶
　　呉門遇江左外史¶
闔閭城外故人過客裏相逢感慨多夜雨蓮荒廬嶽社¶
秋風木落洞庭波逺公道業驚吾老潛子才華奈爾何¶
戎馬十年鄉國夣結茅何處共雲蘿¶
<pb:KR4h0160_WYG_068-11b>¶
　　題秋色歸舟圖¶
滿目烽煙萬國秋江山何處可追遊呉淞水落鱸魚美¶
風雨歸來一釣舟¶
　　送謙上人還日本并簡天龍石室和尚¶
回首扶桑若箇邊春風萬里上歸船神龍饋供雲迷海¶
仙女吹花月在天密意西來端有得新詩東去豈無傳¶
若逢石室煩通問歲晚南湖學種蓮¶
　　次韻寄唐伯剛斷事二首¶
<pb:KR4h0160_WYG_068-12a>¶
一軒凉雨讀楞伽三復停雲感物華金粟如來方丈室¶
香風滿地散天花¶
野水芙渠繞鶴汀畫橋楊柳挂魚罾秋風攜手青溪曲¶
竹杖荷衣一箇僧¶
　　次韻答張仲舉承㫖¶
沈香亭北賦名華四海車書正一家總道天闗嚴虎豹¶
那知陸地起龍蛇詞臣自昔推張説邊將何人繼趙奢¶
南國雲山渾似舊幾時圅谷度牛車¶
<pb:KR4h0160_WYG_068-12b>¶
　　次韻簡蘇昌齡學士仲銘禪師¶
曽向燕然勒漢銘呉門今對萬山青朝端聲價蘇司業¶
海内交遊嵩仲靈何日袈裟登釣艇此時雲錦照溪亭¶
一尊正候陶徴士莫學三閭愛獨醒¶
　　次韻竺元和尚山謳四首¶
白雲招我歸清泉濯我足閒將貝葉書遥對青山讀童¶
子拾松花鄰翁分野蔌却憶馬駒師一箭中羣鹿¶
千峰梅雨歇繞舎流泉音萬物各有適孤雲獨無心時¶
<pb:KR4h0160_WYG_068-13a>¶
歌少林曲還共寒山吟嗁鳥忽飛去落花幽徑深¶
獨坐孤峰顚終朝無過客一嘯心自閒羣魔氣應索池¶
清月更明風靜葉還落白叟荷樵歸髙歌赤雙脚¶
梅花報春信竹外香風吹青山與世隔幽意何人知氷¶
霜政嚴潔雲石相因依佇立望歸鶴月上寒松枝¶
　　集杜句述懷寄見心書記¶
宿鳥戀本枝南鴈意在北飄飄媿此身一歲四行役所¶
憂盗賊多不獨凍餒廹東下姑蘇臺殘年傍水國金銀¶
<pb:KR4h0160_WYG_068-13b>¶
佛寺開信美無與適細人尚姑息賢者貴為德之子白¶
玉温令我心悦懌晤語契深心洞徹有清識學貫天人¶
際溟漲與筆力神功接混茫風雷纒地脈靈芝冠衆芳¶
氷壺動瑶碧紫燕自超詣尤異是龍脊流傳必絶倫許¶
與必詞伯喧爭懶著鞭飛騰知有策吾道屬艱難鸞鳯¶
有鎩翮天門鬱嵯峨乘槎斷消息干戈尚縱橫道路時¶
通塞顧惟魯鈍姿養生終自惜桃源無處尋黎民糠籺¶
窄故國莽丘墟夢歸歸末得悵彼高飛禽何以有羽翼¶
<pb:KR4h0160_WYG_068-14a>¶
匡山讀書處宿昔長荆棘隂房鬼火青戰地骸骨白骨¶
肉恩書重㸔雲淚横臆西江萬里船終當挂帆席天寒¶
鶬鴰呼北風破南極梅花已飛翻節序昨夜隔感激在¶
知音書此豁平昔¶
　　天如襌師惟則¶
　　　惟則字天如吉之永新人族姓譚氏得法于普¶
　　　應國師中峰本公闢呉城東北隅廢圃為方丈¶
　　　曰師子林有竹萬竿竹外多怪石其中最高者¶
<pb:KR4h0160_WYG_068-14b>¶
　　　類狻猊他石或跂或蹲厥狀匪一軒堂亭閣冠¶
　　　絶一時則公以中峰倡道天日師子巖故名師¶
　　　子識不忘也又嘗遯跡松江之九峰道風日振¶
　　　加號佛心普濟文惠大辨禪師侍者集其詩文¶
　　　曰師子林别録翰林待制逺者圖為之序稱其¶
　　　隨機泛應靡所不有云倪高士元鎮每過師子¶
　　　林愛其蕭爽為之繪圖徐幼文復圖為十二景¶
　　　高季迪諸人題咏相繼今其地大半廢為民居¶
<pb:KR4h0160_WYG_068-15a>¶
　　　湫隘囂塵無復昔時之勝矣¶
　　篳篥引(并序/)¶
　　　西瑛懶雲窩距余禪室半里許時相過從吹篳¶
　　　篥以為供復於余言有所需乃賦長歌以贈¶
西瑛為我吹篳篥發我十年夢相憶錢唐月夜鳯凰山¶
曽聽酸齋吹鐡笛初吹一曲江風生餘響入樹秋嗚咽¶
再吹一曲江潮驚愁雲忽低霜月黑坐中聽者六七人¶
半是江湖未歸客歡者狂歌繞樹行悲者垂頭涙沾膝¶
<pb:KR4h0160_WYG_068-15b>¶
我時奪却酸齋笛斂襟共坐松根石脱畧悲歡萬念消¶
悟聲無性聞無跡西瑛篳篥且莫吹篳篥從古稱悲栗¶
悲歡茫茫塞天地人情所感無今昔山僧尚賴雙耳頑¶
請為西瑛吐胸臆聲聞相觸妄情生聞盡聲亡情自釋¶
盡聞莫謂聞無聲機動籟鳴無間隔亡聲莫謂聲無聞¶
去來歴歴明喧寂吹者之妙余莫知聞者之悟公莫測¶
公歸宴坐懶雲窩心空自有眞消息¶
　　贈道林訓上人¶
<pb:KR4h0160_WYG_068-16a>¶
角鷹一側目所視無穹蒼臂鞲索飽非所長良馬一振¶
鬛所向無窮荒内閑待秣安可常丈夫心膽塞天地身¶
與世道為低昂况從世外發高趣蓬蒿豈足誇翺翔我¶
憐古道滿荆棘歲晩狐兔爭跳梁今年識君谷水傍愛¶
君駿氣如鷹揚願君莫如我學歩成踉蹌願君莫如我¶
用拙甘六藏茅舎深居已無馬師問梅子木葉敝膝尚¶
有懶瓚知南陽九峰之外天茫茫寒梅欲花春在霜興¶
來拂袖謝丘壑闊視四海皆吾郷我有解䌫歌一章如¶
<pb:KR4h0160_WYG_068-16b>¶
擊瓦缶無宫商呉松江上為君歌一發怒潮卷雪天風¶
狂¶
　　呉松江觀閘¶
呉松江水急如箭昔見晝圖今識靣百川應命爭先趨¶
東注海門如赴戰海波怒發趨潮頭戰退呉松水倒流¶
江潮一日兩相鬭萬古不没猶㓂讎江水清兮潮水濁¶
江水不似潮水惡惡潮推出海中洲堆積江靣成山丘¶
官憂水害難疏鑿橫江四閘同時作潮來下閘潮平開¶
<pb:KR4h0160_WYG_068-17a>¶
閘内不通潮往回潮波怒息捲底去閘門又見江波怒¶
閘上盤渦萬陣分閘下狂瀾萬騎奔萬雷吼兮萬鼓發¶
石走沙飛亂戈甲黃河衝破華山根劍瀑擘開青玉峽¶
人言水性險且凶不知水與人情同情濤識浪怒且憤¶
不在江潮在方寸水險尚可避人險終難知人爭頟頟¶
罔晝夜水爭尚有潮平時¶
　　城南樓¶
城南樹尾花風晴城南樹下漁舟行隔溪竹屋數家酒¶
<pb:KR4h0160_WYG_068-17b>¶
矮籬路轉人縱横仙山石洞在眼底塔竿倒影滄波明¶
相期待渡日已晚坐㸔平野青煙生¶
　　㳺三相臺示甘楊諸友臺乃姚崇牛僧孺劉沆讀¶
　　　書處也¶
我登三相臺南望雙㢲峰俯視下界如凌空開元老樹¶
可百丈斷崖盡日呼顚風甘郎攀果學&KR0400;挂楊子枕石¶
飛泉中垂藤離地坐我稳袒跣長嘯如乘龍嗚呼昔人¶
不再得臺上土花幾秋色前身不與後身期白雲豈識¶
<pb:KR4h0160_WYG_068-18a>¶
蘿衣客安得近代顔輝來畫我石上驚風雷¶
　　真州送别悦希雲¶
欲别不别重相攜别思已逐寒雲飛飛雲一去不可得¶
千邨萬落明斜暉回頭望呉山滿目青依依亦如送我¶
望我去立盡風煙未忍歸¶
　　送止照歸古洪曲江三首¶
莫雲飛上錢王臺亂峰蘸碧湖光開六橋春色看正好¶
之子不肯重徘徊百年萬事煙雨過鄉井一念終難灰¶
<pb:KR4h0160_WYG_068-18b>¶
浩歌歸去送歸去夢斷楚水何時來¶
鑾江鎮上雙江洲大船解纜荒洲頭挂帆蔽空搥鼓發¶
白浪卷雪風蕭颼故山三日忽到眼恍忽天上飛驊驑¶
向來歸興有如此今日送子心悠悠¶
獅王一去挽不回秋滿巖谷天風哀龍囦象藪亦多士¶
濟濟熟視宗網頽誰能共埽松下屋黃精黃獨連門栽¶
霜林月上芋香起指㸃深撥寒鑪灰¶
　　入仙洞山¶
<pb:KR4h0160_WYG_068-19a>¶
入山隱隱如聞雷山雞角角隨人飛松風洗我市喧耳¶
松露灑我青蘿衣平生結習重幽賞光景繪物情依依¶
誰能歌紫芝我當歌采薇招呼雲外青鸞歸¶
　　上海舟中即事¶
烏溪出閘催雙櫓急趁囘潮下黄浦午前期到上洋城¶
生怕潮來近亭午夜潮已落岸痕髙風卷浪花翻雪滷¶
渡頭趁渡人如雞水行泥行亦良苦西岸衝波遠入邨¶
東岸湧沙作林圃岸上居民無定蹤頗怪潮行無定所¶
<pb:KR4h0160_WYG_068-19b>¶
吾年五十遊上洋今歲重來五十五豈無玉雪美少年¶
向來一揖成千古亦有鴟張萬石家勢去一朝無寸土¶
噫吁嘻人生幻化若浮雲陵谷變遷何足數¶
　　示友人¶
塵網苦多累暫閒如脱羈胡為塵外跡而乃東西馳聚¶
談每倉卒既逺翻多思眼前失真宰身外何求知百骸¶
如僕馬勢合聊相隨氣運忽遷謝一散無重期來日不¶
可待去日不可追静縁當自保世故方無涯¶
<pb:KR4h0160_WYG_068-20a>¶
　　登西林¶
沈鬱難自居偶思散遐矚主丈登西林斷崖倚修竹崖¶
上叢花開飛禽自相逐崖下清川流水光泛嘉木四月¶
風雨多平野一時緑長嘯白日低煙雲起空谷俯視萬¶
化間勞生亦何足¶
　　遊茅山雲林清逺之館¶
華陽有客似重來新見雲林别館開寒日半巖松鶴起¶
腥風萬壑雨龍囘琴牀流露滋瑶草丹鼎飛春上玉梅¶
<pb:KR4h0160_WYG_068-20b>¶
居者未知清且遠人間咫尺望蓬萊¶
　　漕運萬戸某脱險于海因和韻唁之¶
語未開脣已改顔向來海運歴多難連檣影落蛟涎窟¶
孤枕魂飛鬼骨山出匣劔龍驚怒吼傳家珠虎幸生還¶
黄金任積高於斗不博休官一日閒¶
　　送時無擇維那歸閩¶
百計歸難禁生緣樂未窮聽鐘榔葉雨敧枕荔花風客¶
久閩音化交深楚俗通片帆明日遠雲斷海天空¶
<pb:KR4h0160_WYG_068-21a>¶
　　送鄉僧昱曉林二首¶
風沙風葉攪征衣今日江頭送汝歸西望故鄉何處是¶
楚天漠漠片雲飛¶
鄉人問我幾時還向道如今又入山一箇蒲團半間屋¶
呉松江上九峰間¶
　　登茅山天市壇¶
天市危䦨倚碧空兩京山水見冥䝉東來十日風霜路¶
只在寒嵐一抺中¶
<pb:KR4h0160_WYG_068-21b>¶
　　一峰雲外菴和韻四景四首¶
碧虹分雨半山橋橋下春雷巻怒濤老衲定囘推戸看¶
隔溪開盡野櫻桃¶
竹屋茶香滿澗煙緑杉深處響流泉目前有法誰能説¶
落日㣲風一樹蟬¶
平田水語稻花香半解蘿衣受晩涼景物雙清秋正好¶
亂山雲外又斜陽¶
衲被䝉頭宿火紅雪寒愁聽上方鐘開門忽怪山為海¶
<pb:KR4h0160_WYG_068-22a>¶
萬曡銀濤露一峰¶
　　湖邨菴即事¶
竹根吠犬隔溪西湖鴈聲高木葉飛近聽始知雙櫓響¶
一燈浮水夜船歸¶
　　訪仙洞山舟次大溪口¶
窈窕仙家何處尋夕陽明滅亂雲深大溪横斷青山合¶
一路風帆入樹林¶
　　贈弟仁逺入京四首(并序/)¶
<pb:KR4h0160_WYG_068-22b>¶
　　　始余别家時仁遠從弟年纔十七今將四十矣¶
　　　鬚髯㦸張言論有遠志以湘南教官滿考乘風¶
　　　為上國遊&KR0712;舟維揚迂道來徑山相尋梅雨中¶
　　　禪榻共燈數夕既行贈偈四章以紀别思以戒¶
　　　其速歸¶
虬鬚鐵面岸綸巾膽氣粗豪語逼人二十三年不相見¶
却疑年少是前身¶
雨嶂煙巒翠欲流天開圖畫萬山頭凌霄閣上凭闌意¶
<pb:KR4h0160_WYG_068-23a>¶
留與他年説舊遊¶
白雲峰在夕陽邊目送呉雲入楚天汝到燕山却囘首¶
三千里外又三千¶
錦袍花映鳯池明玉珮光揺紫府青富貴著人如醉夢¶
倚門慈母眼長醒¶
　　曉行呉松江¶
水轉沙涂又一灣迎船孤塔出煙嵐長江一道横風起¶
兩岸爭飛上下帆¶
<pb:KR4h0160_WYG_068-23b>¶
　　師子林即景六首¶
萬竿緑玉繞禪房頭角森森筍穉長坐起自攜藤七尺¶
穿林絡繹似巡堂¶
素壁光揺眼倍明隔簾風樹弄新晴樹根鼃鼓鳴殘雨¶
恍忽南山水樂聲¶
半簷落日曬寒衣一鉢香羮野蕨肥春雨春煙二三子¶
水西原上種松歸¶
道人肩水灌畦蔬托鉢船歸粟有餘飽飯禪和無一事¶
<pb:KR4h0160_WYG_068-24a>¶
繞池分食餧遊魚¶
斜梅勢壓石闌干花似垂頭照影看白晝雲陰天欲雪¶
半池星斗逼人寒¶
雪深三尺閉柴荆嵗晩無心打葛藤立雪堂前人不見¶
秀雲峰似白頭僧¶
　　孫氏蕙蘭¶
　　　蕙蘭名淑新喻傅若金汝礪之妻也其先汴人¶
　　　年二十三歸汝礪于湘中五月而卒汝礪序其¶
<pb:KR4h0160_WYG_068-24b>¶
　　　遺槀曰故妻孫氏蕙蘭早失母父周卿先生以¶
　　　孝經女誡教之詩固未之學也因其弟受唐詩¶
　　　家法取而讀之得其音格輒能為近體五七言¶
　　　語皆閒雅可誦非茍學所能至者然不多為又¶
　　　恒毁其稾家人或竊收之則曰偶適情耳女子¶
　　　當治織絍組紃以致其孝敬辭翰非所事也既¶
　　　卒家人哭而稱之因出其稾得若干首特為編¶
　　　集成帙序而藏之題曰綠窻遺槀其未成章者¶
<pb:KR4h0160_WYG_068-25a>¶
　　　云露下庭梧葉風吹月桂花登樓聞過鴈開戸¶
　　　見棲鵶繡簾當雪巻銀燭背風然雪晴山顯翠¶
　　　風暖水生紋萱草當階緑櫻桃落地紅芍藥開時¶
　　　病荼䕷落處愁玉釵簪末利羅扇繡芙容牕前¶
　　　垂栁分春色鏡裏幽蘭對曉妝花間影過那知¶
　　　燕栁外聲來不見鸎慈親教婢囘金剪驕妹嗔¶
　　　人奪繡鍼妝成寶鏡楊花過行出珠簾燕子歸¶
　　　自傾瓮裏春泉水親灌階前石竹花海棠帶雨¶
<pb:KR4h0160_WYG_068-25b>¶
　　　臙脂重楊栁凝煙翡翠濃殘膏賸馥猶有餘妍¶
　　　汝礪深惜其才每見於悼亡諸作纒緜悽惻有¶
　　　足悲者故為表而出之以傳於世¶
　　綠窻詩十八首¶
窻裏人初起窻前栁正嬌捲簾衝落絮開鏡見垂條坐¶
對分金線行防拂翠翹流鸎空巧語倦聽不須調¶
小閣烹香茗疏簾下玉鉤燈光翻出鼎釵影倒沈甌婢¶
捧消春困親嘗散莫愁吟詩因坐久月轉晩妝樓¶
<pb:KR4h0160_WYG_068-26a>¶
燈前催曉妝把酒向髙堂但願梅花月年年映夀觴¶
采閣閉朝寒妝成擬問安忽聞春雪下喚婢卷簾看¶
粲粲梅花樹盈盈似玉人甘心對氷雪不愛豔陽春¶
小小春羅扇團團秋月生蟠桃花樹裏繡得董雙成¶
自拂雙眉黛何曽慣得愁若教如翠栁便恐不禁秋¶
樓前楊栁發青枝樓下春寒病起時獨坐小窻無氣力¶
隔簾風亂海棠絲(汝礪追和云小窻開盡碧桃枝憶得/青鸞化去時昨夜秋風妒幽怨夢中)¶
(吹斷素/琴絲)¶
<pb:KR4h0160_WYG_068-26b>¶
緑窻寂莫掩殘春繡得羅衣懶上身昨日翠帷新病起¶
滿簾飛絮正愁人(追和云江上愁時復值春帶圍寛盡/不宜身階前舊種櫻桃樹日莫飛花)¶
(故著/人)¶
小妹方纔習孝經可憐嬌怯性偏靈自尋女誡窻前讀¶
嗔道家人不與聽¶
幾㸃梅花發小盆冰肌玉骨伴黄昬隔窻久坐憐清影¶
閒劃金釵記月痕¶
繡被寒多未欲眠梨花枝上聽春鵑明朝又是清明節¶
<pb:KR4h0160_WYG_068-27a>¶
愁見人家買紙錢¶
春雨隨風濕粉牆園花滴滴斷人腸愁紅怨白知多少¶
流過長溝水亦香¶
春風昨夜碧桃開正想瑤池月滿臺欲折一枝寄王母¶
青鸞飛去幾時來¶
空階日晩雨纔乾小婢相隨倚畫闌金釵誤挂緋桃落¶
羅袖愁依翠竹寒¶
小窻今夕繡鍼閒坐對銀蟬整翠鬟凡世何曽到天上¶
<pb:KR4h0160_WYG_068-27b>¶
月宫依舊似人間¶
乞巧樓前雨乍晴彎彎新月伴雙星鄰家小女都相學¶
鬭取金盆看五生¶
庭院深深早閉門停鍼無語對黄昬碧紗窻外初生月¶
照見梅花欲斷魂¶
　　貞懿鄭氏允端¶
　　　允端字正淑姓鄭氏宋丞相清之五世孫女也¶
　　　其大父通判呉郡徙居焉饒於貲有半州之目¶
<pb:KR4h0160_WYG_068-28a>¶
　　　世稱花橋鄭家允端姿稟秀慧尤善詩歌歸於¶
　　　同郡施伯仁儒雅士也相敬待如賔客至正丙¶
　　　申張士誠入平江家為兵所破鬱鬱致病而卒¶
　　　年僅三十窆於城東之南岡宗族之士相謂曰¶
　　　鄭氏有容有言有學有識行孚中閨可象可則¶
　　　貞以厲已懿以成德有合諡典宜諡曰貞懿所¶
　　　著有肅雝集其自題曰嘗怪近世婦人女子作¶
　　　詩無感發懲創之義率皆嘲咏風月纎豔委靡¶
<pb:KR4h0160_WYG_068-28b>¶
　　　流連光景而已余故剗除舊習脫棄凡近作為¶
　　　歌詩緘諸篋笥以俟宗工斤正今抱病彌年垂¶
　　　亡有日愳湮没而無聞用寫别楮藏於家塾以¶
　　　示子孫伯仁哀之為詮次成帙一時名輩如錢¶
　　　塘錢惟善青城杜寅為之前後序云¶
　　呉人嫁女辭(余見尋常百姓家多以女嫁達官貴/人雖夸耀于一時而終不得偕老故)¶
　　　(作是詩以警之時/至正丙申嵗也)¶
種花莫種官路傍嫁女莫嫁諸侯王種花官路人取將¶
<pb:KR4h0160_WYG_068-29a>¶
嫁女王侯不久長花落色衰情變更離鸞破鏡終分張¶
不如嫁與田舍郎白首相㸔不下堂¶
　　擬寄衣曲¶
男兒遠向交河道鐵馬金戈事征討邊頭八月霜風寒¶
欲寄戎衣須趁早急杵清砧擣夜深玉纎銅斗熨帖平¶
裁縫製就衣襖衾千針萬線始得成封裹重重寄邊使¶
為語夫君奮忠義好將功業立邊陲要使聲名垂史記¶
　　秋夜三五七言¶
<pb:KR4h0160_WYG_068-29b>¶
風乍起月初陰樹頭梧葉響階下草蟲吟何處髙樓吹¶
短笛誰家急杵擣清砧¶
　　讀西漢書¶
予聞太倉公逮繫長安獄生女不生男緩急無以囑少¶
女痛所言上書訟父辱死者不復生刑者不可屬妾身¶
沒入官父罪或見贖明明聖文王哀憐脱戕毒再使父¶
子親骨肉重相續此事誼甚高足以振頹俗好事東觀¶
臣大書耀史録臨卷三歎之清風滿林麓¶
<pb:KR4h0160_WYG_068-30a>¶
　　題耕牧圖¶
幽人薄世味耕牧山之陰自抱邨野姿常懷畎畝心行¶
行南山歌落落梁甫吟挂書牛上角揮鉏瓦中金飽飯¶
黃昬後力田春雲深四體勤樹藝三生悟浮沈巢父世¶
髙尚徳公人所欽伊人去已逺髙風邈難尋撫卷空歎¶
息俯仰成古今¶
　　望夫石¶
良人有行役遠在天一方自期三年歸一去凡幾霜登¶
<pb:KR4h0160_WYG_068-30b>¶
山凌絶巘引領望歸航歸航望不及躑躅空傍徨化作¶
山頭石兀立倚穹蒼至今心不轉日夜遥相望石堅有¶
時爛海枯成田桑石爛與海枯行人歸故鄉¶
　　詠鏡¶
皎皎奩中鏡相隨越歲年清光何所如明月懸中天我¶
昔十五餘顔色如花鮮對之理晨妝塗抹鬬嬋娟邇来年¶
頗長貧病相憂煎形容漸老醜無復施朱鉛今朝鏡亦¶
昬塵垢蝕連錢相看自黯淡焉能分媸妍人生有盛衰¶
<pb:KR4h0160_WYG_068-31a>¶
物情隨變遷世間類如此何用増慨然¶
　　聽琴¶
夜深衆籟寂天空缺月明幽人據槁梧逸響發清聲一¶
彈再三彈中含太古情坐深聽來久山水有餘清子期¶
既物化賞心誰與并感慨意不已天地空崢嶸¶
　　效古¶
人生天地内翕歘如轉蓬有材不早用老去悲途窮甘¶
羅豁達士意氣自豪雄奉辭使列國十二登上公早達¶
<pb:KR4h0160_WYG_068-31b>¶
勝晩遇應鄙垂釣翁¶
　　讀文山丹心集¶
藉甚文丞相精忠古所難舍生歸北闕效死只南冠血¶
化三年碧心存一寸丹偶㩦詩卷在把玩為悲酸¶
　　卧痁¶
秋來多病瘧骨立瘦難支煩熱那能止增寒柰爾為脾¶
神不自衛江鬼故相欺伏枕南窻下空吟老杜詩¶
　　題畫¶
<pb:KR4h0160_WYG_068-32a>¶
誰貌江南景風煙萬里寛金銀開佛寺紫翠出林巒逺¶
客馳行役幽人賦考槃蒼茫無限意撫巻為盤桓¶
　　碧筩(王夫人/席上作)¶
主人避暑開芳宴輕折荷盤當酒罍半朶㫁雲擎翡翠¶
一江甘露瀉玫瑰胸中爽氣飄飄起鼻底清香拍拍回¶
可笑狂生楊鐵篴風流何用飲鞵杯¶
　　紅指甲¶
鳯花染就玉纎纖别是風流幾種㸔鸞鏡匀脂丹髓溼¶
<pb:KR4h0160_WYG_068-32b>¶
鵲鑪添火綵雲寒封題錦字春無限彈淚香閨血未乾¶
報道金釵斜插處落紅飛上髻雲端¶
　　中庭對月有感¶
中庭夜氣凉于水坐㸔青天轉玉盤萬里清光明海宇¶
十年殺氣暗長安閨人只憶丹心苦戰鬼偏憐白骨寒¶
我欲排雲叫閶闔璚樓玉宇路漫漫¶
　　琵琶泉(井在呉/王故宫)¶
呉王廢苑餘千載尚有寒泉一掬清巧匠鑿成推引手¶
<pb:KR4h0160_WYG_068-33a>¶
斷絃牽出轆轤鳴㳙㳙多似江州淚軋軋疑如出塞聲¶
一曲難湔亡國恨空畱宫井不勝情¶
　　髙氏姊惠素羅¶
雪色香羅照眼明阿兄相贈見深情明朝急為裁春服¶
相約麻姑禮上清¶
　　水檻¶
近水人家小結廬軒窗瀟灑勝幽居凭闌忽聽鳴榔響¶
知有小船來賣魚¶
<pb:KR4h0160_WYG_068-33b>¶
　　吐綬鳥¶
庭院春陰護薄寒山禽飛下玉闌干胸中錦繡無人識¶
閒向東風自吐㸔¶
　　徐熙杏花¶
冩生政自愛徐熙把巻摩挲眼欲迷曾記沈沈春雨後¶
一枝斜透粉牆西¶
　　四體美人四首¶
　　　正靣¶
<pb:KR4h0160_WYG_068-34a>¶
似共春風别有縁美人初見下鞦韆花陰滿地日卓午¶
芍藥金盤五色鮮¶
　　　背立¶
宫様新妝賸寳衣背人鵠立好腰肢杜陵饑客長安道¶
隔水臨花乍見時¶
　　　側身¶
半靣紅装似可人鳯環斜插寳釵新若敎端正嬋娟面¶
東里西家總後塵¶
<pb:KR4h0160_WYG_068-34b>¶
　　　半截¶
若箇亭臺緑水邊粉牆低處出嬋娟分明識得東風面¶
不見羅裙血色鮮¶
　　念舊¶
憶昔娉婷十五餘匀紅傅白鬪西施如今老大慵妝洗¶
政是棃花過(一作/遇)雨時¶
　　梧桐¶
梧桐葉上秋先到索索蕭蕭向樹鳴為報西風莫吹却¶
<pb:KR4h0160_WYG_068-35a>¶
夜深留取聽秋聲¶
　　秋窻書懷¶
詩骨從來不受肥那堪衰病弗勝衣朝來試把羅裳繫¶
(一作/裙整)瘦比今春又半圍¶
　　東坡赤壁圖¶
老瞞雄視欲呑呉百萬樓船一炬枯留得清風明月在¶
網魚謀酒付髯蘇¶
　　瘦馬¶
<pb:KR4h0160_WYG_068-35b>¶
曾共元戎出塞垣生擒番將向烏桓如今老去誰終惠¶
獨對西風痩骨寒¶
　　庭槐¶
風轉庭槐拂檻開緑陰如染淨無埃婦人不作功名夢¶
閒㸔南柯蟻往來¶
　　葡萄¶
滿筐圓實驪珠滑入口甘香氷玉寒若使文園知此味¶
露華應不乞金盤¶
<pb:KR4h0160_WYG_068-36a>¶
　　韈¶
輕輕小韈製香羅三寸量來不較多針縷細匀裁製好¶
鴉頭休詫馬嵬坡¶
　　桃花¶
細雨春寒江上時小桃攲樹出疎籬從敎一簇開無主¶
終不留題崔護詩(選家評曰楊循吉呉中往哲女秀一/人李氏其警句云云此詩載鄭氏肅)¶
(雝集中豈君謙偶失考耶抑别有/李氏一集耶姑兩存之以俟知者)¶
　　桃源¶
<pb:KR4h0160_WYG_068-36b>¶
秦季干戈起中原幾變遷誰知避世者自有一山川¶
　　毛女¶
我亦斯人徒偶然攖世網撫卷發深思何當共長往¶
　　蘭¶
竝石疎花痩臨風細葉長靈均清夢逺遺佩滿沅湘¶
　　筍¶
竹林春雨過瘦筍迸苔長坐待成高節清標出短牆¶
　　蓮¶
<pb:KR4h0160_WYG_068-37a>¶
本無塵土氣自在水雲鄉楚楚浄如拭亭亭生妙香¶
　　梅¶
歳寒氷雪裏獨見一枝來不比凡桃李春風無數開¶
　　杜少陵春逰曲¶
何處尋芳策蹇驢典衣買酒出城西𤣥都觀裏桃千樹¶
黄四娘家花滿溪¶
　　春詞集句¶
春色沈沈鎖建章困人天氣日初長閒來獨立雕簷下¶
<pb:KR4h0160_WYG_068-37b>¶
笑殺雙飛燕子忙¶
　　秋詞集句¶
月轉觚稜夜未央倚牀自炷水沈香芙容小帳雲屏暗¶
二十五聲秋㸃長¶
　　安南國王陳益稷¶
　　　益稷國王陳日晅之弟也其先閩人有陳日煚¶
　　　者為交趾王李氏婿奪其國而有之元憲宗時¶
　　　嘗遣将烏蘭哈達破其國都日煚傳國于其子¶
<pb:KR4h0160_WYG_068-38a>¶
　　　光昺遣使納欵世祖中統三年封光昺為安南¶
　　　國王至元十四年光昺卒國人立其世子日烜¶
　　　徴之入朝不肯行會用兵占城諭日晅使助軍¶
　　　糧不從遂移兵伐之日晅拒戰敗走其弟昭國¶
　　　王益稷率妻子官吏以降二十三年封益稷為¶
　　　安南國王命鎮南王托歡及左丞相阿爾哈雅¶
　　　等引兵納之未克言者以為非便遂止益稷從¶
　　　師還鄂州其後日烜遣使來貢二十七年卒子¶
<pb:KR4h0160_WYG_068-38b>¶
　　　日燇立益稷竟乆㽞于郭遙授湖廣行中書省¶
　　　平章政事武宗朝累進金紫光禄大夫儀同三¶
　　　司文宗天厯二年卒夀七十六諡曰忠懿王有¶
　　　詩若干首傳世皆歸朝後所作安南古南交地¶
　　　自秦時為郡縣漢唐因之五代割據遂成異域¶
　　　元時兵力之強盡有西南諸部而安南獨不入¶
　　　版圖選將用兵頻年㬥露而終莫得其要領然¶
　　　益稷以覊旅降王猶能以歌咏與中朝文士相¶
<pb:KR4h0160_WYG_068-39a>¶
　　　頡頏何地無才亦足以見元時詩學之盛矣¶
　　大明殿侍宴¶
班陪玉筍侍紅雲日表熈熈瑞氣温萬派朝宗滄海闊¶
衆星環拱紫宸尊雍容湛露歌詩什彷彿鈞天入夢魂¶
孤孽秋毫皆帝力願殫忠赤報深恩¶
　　送駕至上都過闗口而回¶
控轡追隨寳馬羣古長城外送金根仙蹤縹緲鸞聲逺¶
客路﨑嶇燕尾分喜見重瞳開日表何勞八翼夢天門¶
<pb:KR4h0160_WYG_068-39b>¶
梅嵒有約人知不幾處朱闌看白雲¶
　　駕畋栁林隨侍¶
仙仗平明擁翠華景陽鐘發海東霞千官捧日臨春殿¶
萬騎屯雲動曉沙白鷂韝翻山霧薄黄龍旗拂栁風斜太¶
平氣象同民樂南北梯航共一家¶
　　送元明善赴京¶
江流胍胍草離離黄鶴磯頭酒一巵報國寸(一作/忠)心憐¶
我老論交(一作/文)半靣識君遲正當重(一作/舉)鼎調梅日又¶
<pb:KR4h0160_WYG_068-40a>¶
是長亭折栁時滿載詩書(一作收/拾琴書)歸路稳鳯城依約便¶
相期¶
　　送李龍川平章赴闕¶
雪滿長亭酒滿斟楚山千㬪水千尋梅青半識平生面¶
桐老相知太古心雁影南樓孤月冷馬頭北闕五雲㴱¶
二毛越叟情無限獨向南窗袖手吟¶
　　挽布琳吉達河南王¶
哲人萎矣棟梁傾回首西風涕暗零三世功名今古史¶
<pb:KR4h0160_WYG_068-40b>¶
百年過客短長亭手扶紅日名猶在身就黄粱夢不醒¶
記取汾陽舊勲業紫薇㽞種繼芳聲¶
　　萬歳山侍宴¶
碧漢鳴鸞隔世塵玉京開宴會星辰舞廻鼇背三(一作/千)¶
山雪酒上龍顔萬國春物被仁風榮御苑水涵(一作/流)聖¶
澤溢天津越南覊旅陪賔列只尺光瞻日月新¶
　　駐馬渡頭¶
大别山頭漢口前呉王磯下沔城邊立殘秋水隔灘鷺¶
<pb:KR4h0160_WYG_068-41a>¶
噪落夕陽何處蟬赤壁冷煙銷魏卒黄州淡月照坡仙¶
英雄瀟洒名俱在我愛狂吟不媿天¶
　　鄂館書懷¶
蕭然孤館起凄風半壁青燈照病容滴碎秋心窗外雨¶
敲殘曉夢枕邊鐘衡陽鴈斷三千路巫峽猿啼十二峯¶
不盡闗山回首處莫雲疊疊水重重¶
　　秋晚睡覺¶
海水盈盈漏轉籌霜風吹角出譙樓夢殘淡月五更曉¶
<pb:KR4h0160_WYG_068-41b>¶
心逺孤雲萬里秋玉帛幾年賔上國詩書半出老中州¶
平生事業渾如昨無奈青燈照白頭¶
　　謝青宫賜酒¶
黄封星使控麟麒騰踏高風拂路塵仙醴釀成天上露¶
宫壺分賜臘前春恩沾南紀波濤濶氣轉東皇草木新¶
拜徹雍容歌既醉遥瞻鶴禁喜津津¶
　　巴陵雨中¶
鴉拂平林鴈陣空黄花行李老秋風如何一夜江南夢¶
<pb:KR4h0160_WYG_068-42a>¶
盡在巴陵細雨中¶
　　上都回宿赤城站¶
塗山執玉㑹諸侯宴罷回程宿嶺頭白海雨來雲漠漠¶
赤城秋葉夜颼颼皇都萬里乾坤闊客路幾年身世浮¶
驛吏驚呼詩夢破一聲雞唱隔雲州¶
　¶
　¶
　¶
<pb:KR4h0160_WYG_068-42b>¶
　¶
　¶
　¶
　¶
　¶
　¶
　¶
　元詩選初集卷六十八¶
