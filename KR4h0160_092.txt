# -*- mode: mandoku-view; -*-
#+TITLE: 元詩選
#+DATE: 2015-08-25 00:43:34.480123
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 二集卷二十四
<pb:KR4h0160_WYG_092-1a>¶
欽定四庫全書¶
　元詩選二集巻二十四　　庶吉士顧嗣立編¶
　　東山先生趙汸¶
　　　汸字子常体寧人師事九江黄澤楚望嚴陵夏¶
　　　溥大之義烏黄溍晉卿明易象春秋之學至正¶
　　　初臨川虞學士集見其書深加敬異延致于家¶
　　　未幾歸築東山精舍隠居著述學者尊之輔元¶
　　　帥汪同起兵保鄉井授為江南行樞密院都事¶
<pb:KR4h0160_WYG_092-1b>¶
　　　丙申後結茆星溪古閬山洪武二年召至京師¶
　　　與修元史既竣事得請還未逾月以疾卒年五¶
　　　十一門人汪蔭及范準先後集其所為詩文得¶
　　　若干巻星源汪仲魯謂子常之詩因感發而形¶
　　　諸詠歌雖不専乎是然長篇短哦亦不一字苟¶
　　　為也¶
　　題黟令周君儒所藏清溪白雲圖¶
結屋清溪上白雲與為鄰雲影常在地溪光浄無塵餘¶
<pb:KR4h0160_WYG_092-2a>¶
暉及山木掩映忘冬春逍遥窗户間亦足娛心神相望¶
彭澤宰仕止孰由人忽憶桃花源悠然思問津¶
　　悼子琯¶
無子未嘗憂有子悲不育妙贊世所稀我窮焉得鞠所¶
嗟百日間奔走無停燭賀者猶在門房中已聞哭汝病¶
吾不知汝名人已録我無髙飛翼安用煩羈束奉身如¶
拱璧世亂遭指目禍福來無端每虞連骨肉殤子古稱¶
夀彼蒼非汝毒勿羨彭與聃貪生恒局促¶
<pb:KR4h0160_WYG_092-2b>¶
　　題米元暉江山小景¶
滄波浩無津揮手揚帆去迴顧江上山蒼蒼但煙樹結¶
茅傍洲渚豈少垂綸處終然塵迹近未及扁舟趣世運¶
如風飇朝新夕成故白雲何亭亭倐爾天際住寄謝山¶
中人奚為獨多慮¶
　　病士¶
病鷹不忘擊病驥不忘驤病鶴俛不啄仰睇霄漢長惟¶
有病士心死灰不復颺居處終鮮歡起行若痛亡逢人¶
<pb:KR4h0160_WYG_092-3a>¶
目輒動内惕外周章口雖强諾唯退省但茫茫已疾且¶
忘療焉知民未康多謝遊談者勉旃思自强是棄果蓏¶
哉為稱充圓方¶
　　峽源瀑布¶
寒峽隠堂隍尋源得飛瀑懸空下千尺飛鳥驚不度雷¶
激丹嶽摧電穿青山破陰厓排積雪霈雨恒時注我來¶
屬時艱對此忘百慮塵襟欣一洗徘徊不忍去崇山限¶
吳楚避逺誰能顧應有避秦人巖前覔微路¶
<pb:KR4h0160_WYG_092-3b>¶
　　題雲林小隠¶
杉松冥冥煙霧濕青合雨厓愁壁立方池怪石小窗研¶
家具圖書劣容膝十年官道暗黄塵錦里蕭條少四鄰¶
峻嶺截雲天禦暴樵歌一曲斷行人古林先生身種徳¶
芝田蘭畹無荆棘心閒雞犬亦清寧虎倀狐妖俱屏迹¶
木葉歸根蟲閉闗雪深半夜失前山兒童挟策莫言冷¶
信有和陽地厎還¶
　　浮丘祠¶
<pb:KR4h0160_WYG_092-4a>¶
浮丘説詩秦漢間龎眉鶴髮映朱顔適逢偶語幾棄市¶
又見慢儒來溺冠飄然長往不知處遺跡宛在軒轅山¶
年穀常豐物無厲石泉一琖薦甘寒¶
　　中秋雨分韻得秋字¶
蓬萊别館天香浮仙家好景惟中秋舉杯邀月不知處¶
濕雲滿地寒螀愁大地山河忽破碎蒼茫微影将焉求¶
盲風怪雨豈終夕中軒坐見寒光流¶
　　故人¶
<pb:KR4h0160_WYG_092-4b>¶
故人别我秋江涘幾載重逢春夢裏忽觀明月憶髙情¶
愁絶長空三萬里荒山久病莫能興狂風暴雨何憑凌¶
麈尾呦呦呼厥類雉媒戛戛求其朋¶
　　余邨道中寄魯齋¶
青山並岸如蒼虯石門翠樹如相樛似與幽人䕶清境¶
玉梅翠竹縈寒流溪行半日足生繭水望千迴山百轉¶
請君處處種桃花莫使重來迷近逺¶
　　尉氏讀阮嗣宗詩¶
<pb:KR4h0160_WYG_092-5a>¶
明月照北林孤鴻有哀音攬衣起坐彈鳴琴憂思徘徊¶
獨傷心可憐堂上生荆杞空自緐華粲桃李種𤓰寂寞¶
青(一作/桌)門外采薇悵望西山址芒碭雲歸大澤空後五¶
百(一作/百五)嵗無英雄途窮慟(一作窮/途痛)哭誰(一作/無)知者沈湎¶
狂言元自公¶
　　古津渡夜談贈金元忠¶
相逢嵗晚詩更誦燔盡枯槎談愈縱短茨低覆結氷花¶
寒壓溪雲不成夢竹帛煙銷黔首愚紫芝一曲老商於¶
<pb:KR4h0160_WYG_092-5b>¶
坑外竟逃真學士浮丘雅頌濟南書¶
　　題碧山圖¶
嘗愛李太白興來棲碧山山中别有一天地惜無圖畫¶
留人間誰為碧澄翁久向山中住栽花種栁待春風忽¶
見新圖識其趣青山淡淡雲離離小橋流水涵清漪抱¶
琴擇勝可終日安得似汝圖中時韓侯好詩仍好畫嗜¶
酒不憂官長怪欲圖李白碧山居酒禁方嚴筆如借知¶
翁有子舊曽遊淡泊無榮心日休圖成漫與翁為夀願¶
<pb:KR4h0160_WYG_092-6a>¶
翁長樂無虞憂¶
　　觀輿圖有感五首¶
朝雨茅茨濕披圖羨禹功山河一掌上宇宙九疇中水¶
性惟趨下民生本易窮胼胝豈無事大智與天通¶
四載勤難繼八年績竟成(一作四履應難/辨三河尚可尋)功推城濮雋¶
澤想召陵深問鼎猶懐惡投龜肯易心向無㣲管歎孰¶
憶到于今¶
轍己環諸夏居身(一作/猶)憶九夷難求伐木處尚想饋豚¶
<pb:KR4h0160_WYG_092-6b>¶
時夾谷真成謗中牟不易知惟存刪述事赫赫起周畿¶
(一作/衰)¶
皓首陳王道時君孰可匡(一作/當)艱難思稷契容易託齊¶
梁越起資冠冕秦方用虎狼空聞歸大老不復見鷹揚¶
雒邑空南渡東都亦北轅已符前五閏(一作/運)空憶後三¶
元(世為漢唐宋/為後三代)分合巧相似今昔(一作/短長)難等倫女真如¶
拓拔一統位(一作/世)中原¶
　　江彦明來訪¶
<pb:KR4h0160_WYG_092-7a>¶
敲門知有客己謂是君來亂後交游少秋清懐抱開劇¶
談無可諱信筆不相猜木落山容浄樓居且莫迴¶
　　病中和伯友絶糧韻¶
貌比年加老憂如病轉深風檐驚浙瀝竹徑怯陰森獨¶
立籌家難朋來阻嵗祲逺書思過鴈危坐自沈吟¶
　　次韻玉琊雲隠圖(并序/)¶
　　　畨陽王本善故居懐玉山之北號曰玉琊雲隠¶
　　　鄉先達進士董公為之記和陽王使君為之賦¶
<pb:KR4h0160_WYG_092-7b>¶
　　　又得星源韓徵君為之圖余嘗過本善所寓見¶
　　　其浄埽一室琴書圖畫與弓劍雜前培桂植菊¶
　　　怪石纎蒲幽潔可愛盖能審已推分隨所寓而¶
　　　安視竄名尺籍而有所顧願者不同科也乃次¶
　　　使君韻附于巻末以釋其幽思云¶
馬上劍三尺山中雲半間無人尋草迹有虎卧柴闗解¶
甲端陴後懸弓定地還胡為思舊隠畢竟復誰閒¶
　　張節婦¶
<pb:KR4h0160_WYG_092-8a>¶
家難年方茂時艱志益堅九原無起日一節矢終天逮¶
下恩猶昔隆師子象賢姓名歸太史墓碣不須鐫¶
　　和唐縣尹山居三首¶
早從上國接英遊晚卧滄江擅一丘無復謝公攜處妓¶
空餘陶令去時舟千章古木排雲起一派寒泉傍石流¶
客至不須談世事小亭已扁四宜休¶
絶無塵土到幽扃手把離騷傲獨醒弁嶺晚來雲自白¶
六湖春盡草長青沙邊忽復飛鴻鴈屋角隨常鳴鶺鴒¶
<pb:KR4h0160_WYG_092-8b>¶
莫對江山重回首乾坤萬古一郵亭¶
塵事紛紛未有涯一舟聊復信年華閒過甪里先生宅¶
漫訪孤山處士家有酒何曽留俗客無錢猶自買梅花¶
新詩寫就人先覔醉筆淋漓醉復斜¶
　　次童以清韻¶
山城二月百花開喜代元戎報捷來縣小適逢多事日¶
時危須杖出羣才烏絲寫就雲生沼白紵裁成月滿臺¶
為有幽期常極目晴空雙鶴自飛迴¶
<pb:KR4h0160_WYG_092-9a>¶
　　除夕贈倪明善程仲元¶
舊交誰可共殘編亂後相逢意惘然肯伴嵗除憐我病¶
欲傳家學識君賢治身土苴知何晚涉世風帆媿不前¶
莫歎長鑱逢積雪清談相與度新年¶
　　和葉中茂過訪見貽¶
早識長材歎陸沈逢時况復重南金少年漫説從軍樂¶
志士常懐報國心己見奇功書幕府每傳佳句到山林¶
孤燈偶共抽青簡夜雨寒窗感慨深¶
<pb:KR4h0160_WYG_092-9b>¶
　　屏山即事時周明甫來訪¶
地近仙巖日自長短牆時度竹風凉樓頭古木禁秋雨¶
檻外危峰倒夕陽髙榻坐聞金奏響小橋行近翠盤香¶
清談况復陪賢達始信他年未易忘¶
　　丙申冬遊黄山¶
束緼迎門月墮初同來有客共艱虞幾年避寇今無地¶
何處誅茅可結廬雪虐風饕樵客路山囚瀨縶野人居¶
一簞肯許同棲息寂寞殘生不願餘¶
<pb:KR4h0160_WYG_092-10a>¶
　　次韻成大用推官黟縣即事¶
無復居人接近郊空餘白骨沒青蒿旌旗蔽日軍容壯¶
營柵排雲地勢髙敗屋毁垣迷故邑小溪春漲入空濠¶
浮丘近有黄山約千斛松肪可釀醪¶
　　題九龍菴新樓¶
樓觀憑虚倚玉臺逺涵空翠絶浮埃璿璣宵轉星辰近¶
沆瀣朝盈户牖開雷劈蒼厓龍起立風翻碧海鶴飛迴¶
仙家自信春長好應笑胡僧辨劫灰¶
<pb:KR4h0160_WYG_092-10b>¶
　　棲真别館贈松髙鍊師¶
檥櫂青林翠欲流尋真勝復(缺/)英遊上方道士紅雙頰¶
别館仙翁碧兩眸綘節朝回瓊島近金丹時就石壇幽¶
投書欲與鄉人别長伴羣仙駕十洲¶
　　贈曹元達子¶
故人别我今幾秋見爾難禁雙淚流一家寄食悲南國¶
千騎擁麾雄北州轉戰不知何處在相逢未擬此生休¶
清門生理依諸舅長大廢書吾漫憂¶
<pb:KR4h0160_WYG_092-11a>¶
　　省古逸汪先生墓¶
百年髙興太平時喪亂空餘死後悲煙草己墟顔氏巷¶
雲山猶寫杜陵詩飲氷食檗老逾壯鍛鐵椎金幼已奇¶
(先生年十六賦新竹詩云待成竿後節方露自作笋時/心巳空又贈人云椎金鍛鐵作硬語意氣硉矹真丈夫)¶
賴有諸孫營𦵏地清風誰鐫首陽碑¶
　　秋懷¶
莫怪人呼作病翁長年藥裹媿無功夢迴左角鴻溝外¶
秋入南柯石火中陽九適逢當日厄大千㑹悟本來空¶
<pb:KR4h0160_WYG_092-11b>¶
跰&KR1271;鑿井寧多事安得相攜一笑同¶
　　次韻戲答留題東山者¶
詩翁扶醉上危巔得意留題拂短垣嗔喜未忘春夢後¶
是非猶記劫灰前弓刀幾處排堅陳風月何人共小軒¶
失脚黄塵應有恨元龍終不羨求田¶
　　唐伯庸以詩謝作讀書林記次韻答之¶
㕓居原不見紛華矮屋疎籬只一家雪後松筠初換葉¶
春深桃李自開花讀殘青竹無人到覽罷黄庭日已斜¶
<pb:KR4h0160_WYG_092-12a>¶
此道己來成寂寞似君端合向人誇¶
　　鄰翁¶
世亂雲浮(一作/人心)薄年荒虎迹多鄰翁近相戒日莫少經¶
過¶
　　詠蟋蟀¶
赤翅晶熒何處歸秋來清響傍庭闈莫言微物無情意¶
風虎雲龍共一機(先生年十二時從胡井表學于家塾/賦此時胡大驚異賦乳燕詩以荅之)¶
(云他年髙拂雲霄上/莫負當年乳哺恩)¶
<pb:KR4h0160_WYG_092-12b>¶
　　山居雜題二首¶
山髙結茅不厭低山下如今路已迷新月夕陽都不管¶
晚來愁絶數峰西¶
髙枝密葉一時空倚杖沈吟落木中亂後山居無紀厯¶
偶來林下見西風¶
　　次韻答何判簿見寄¶
少駐沙邊載月舟依依父老話平疇霜清木落山容静¶
三十六峰渾是秋¶
<pb:KR4h0160_WYG_092-13a>¶
　　贈唐宗魯¶
驚飇振原野草樹日已疎客子懐故林哀鴻雲外呼九¶
土人相食煙塵暗長塗骨肉一分散東甌定勾吳側身¶
無津梁飛夢輕重湖荆璞時未珍所貴璉與瑚棠溪古¶
云利百鍊不受誣憂患啟明哲艱貞奮良圖熠熠草上¶
螢青青澗中蒲己感秋日短復悲冬夜徂陽光燭幽昧¶
陰壑羣生蘇歸丹泛春濤一觴酹伍胥¶
　　黄星行¶
<pb:KR4h0160_WYG_092-13b>¶
八月十五夜未央中天皓月懸清光大星稀少小星沒¶
出門四顧山蒼蒼我生不讀甘石書但見一星明且黄¶
今宵不見兒童怪應隨斗柄西山外石橋徙倚聞幽香¶
荷葉團團大如葢黄星明夜應復來清露為酒荷為杯¶
舉杯漫與黄星夀自古昆明有劫灰¶
　　洛陽劍客歌為程景陽作¶
洛陽古稱豪傑窟奇才劍客尤超忽漢家三十六将軍¶
劇孟歸來如敵國争誇玉貝髙拄頤曼胡短後供兒嬉¶
<pb:KR4h0160_WYG_092-14a>¶
平生恥學一人敵胷中耿耿誰能知功名何必慚亷藺¶
排難解紛聲愈振白頭恨不當單于誤身竟坐封侯印¶
長安卿相真庸奴鬼妾鬼馬窮歡娛一朝萬事成瓦裂¶
金錢果為何人輸君不見洛陽劍客藏名久好盡中山¶
千石酒精靈變化㑹有時莫遣光芒射牛斗¶
　　登黄山鍊丹峰尋昔人隠處¶
我遊黄山當嚴冬雪消日暖無天風欲求昔人棲隠處¶
發興况有髙僧同危矼側步目已眩絶壁下瞰心為忡¶
<pb:KR4h0160_WYG_092-14b>¶
交流二澗瀉寒碧樵牧不來蘿逕窮嵯峩亂石大如屋¶
蹴踏豺虎登虯龍手披灌木出林杪仰從雲際窺奇峰¶
中髙一柱掲南斗旁扶兩岫森寒松文楸萬本翠如織¶
宛宛内蓄何沖融仙靈窟宅景象異豈與下界同汚隆¶
名姓無傳年代逺只有藥臼留遺蹤摩挲考擊三歎息¶
悵不並世來相從因憐李白升絶頂空吟菡萏金芙蓉¶
幾年戎馬暗南國眼前厭見旌旗紅脱身長往宿有願¶
把茆不用煩人工曹院浮丘應好在山南山北㑹相逢¶
<pb:KR4h0160_WYG_092-15a>¶
　　楊行密疑塚¶
荒郊石羊眠不起枯塚纍纍各相似海陵寃骨無人收¶
豈有兒孫來擘紙幾堆空土效曹瞞百戰江南帝徐李¶
龍山突兀表忠祠至今父老思錢氏¶
　　丙申冬遊黄山¶
□括山林盡誅求鳥雀悲力微思引避勢迫遂相夷誤¶
返屠羊肆空憂漆室葵浮丘如可覔攜手訪安期¶
　　海月巖二首¶
<pb:KR4h0160_WYG_092-15b>¶
踏盡崔嵬倚石門海風山月滿巖巒自言仙室依蓬島¶
不覺人寰變廣寒千載揚塵安可測一杯對景且為歡¶
巖前浴日皆詩景喚醒東坡仔細看¶
架巖鑿石有規模不學(缺/)¶
海天秋老野雲孤雨餘石井(缺/)¶
獨與山僧暮分别從教仙穴看浮圖¶
　　環谷先生汪克寛¶
　　　克寛字徳輔一字仲裕祁門人嘗從雲峰胡炳¶
<pb:KR4h0160_WYG_092-16a>¶
　　　文可堂吳仲迂朝陽吳暾學泰定丙寅中江浙¶
　　　鄉試次年㑹試論春秋與主司不合遂見黜貢¶
　　　待制奎深惋惜之南歸篤志著述以所居山谷¶
　　　環遶稱曰環谷四方學者皆曰環谷先生洪武¶
　　　二年召至京師與修元史事畢特㫖一班留仕¶
　　　以老疾力辭不受乃命禮部設宴賜白金綵縀¶
　　　給驛而還五年卒年六十九徳輔生而穎異其¶
　　　外王父為康石溪先生來視輒教之一日引羣¶
<pb:KR4h0160_WYG_092-16b>¶
　　　兒浴于溪滸因以對偶試羣兒乃曰童子六七¶
　　　人浴乎沂水徳輔即應曰英雄三百輩隨我瀛¶
　　　洲石溪喜曰不負吾宅相矣後果以理學名世¶
　　　當時推為史局布衣第一人云¶
　　清明思先壟¶
芳樹曉煙鶗鴂鳴澹雲暈碧漏新晴驚心時序百六日¶
回首家山十五程病思為魔成逆旅夢魂飛淚灑先塋¶
遥知兄弟溶溪上細埽松花酹麴生¶
<pb:KR4h0160_WYG_092-17a>¶
　　和唐宰山行¶
山縣千峰叠閭閻雜嶮夷雨香魚撥剌風軟燕差池郭¶
外耕夫耦桒中穉子嬉絃歌聲教逺民俗變澆漓¶
　　丁亥四月十四日陪尚書公澤民遊祥符寺分得¶
　　煖字¶
芙蓉六六森如鏟乗輿登臨寄疎散緑沈靈湫老龍蟄¶
翠䕶祇園新竹短山樂鳴空石洞寒金雞䑛鼎丹爐暖¶
蘚瘢拂拭讀殘碑一浴靈泉客塵浣¶
<pb:KR4h0160_WYG_092-17b>¶
　　題道士張湛然彈琴詩卷¶
嶧山白桐千年枝金星爛爛蛇蚹皮文光七軫藍田(一/作)¶
(水/蒼)玉氷絃細遶吳蠶絲丹山雲煖鳳皇語露草寒蛩訴¶
秋雨娥英泣灑湘筠斑遷客相逢話羈旅翠巖懸瀑鏘¶
瓊瑶雷(一作/春)霆霹&KR0748;轟層霄瞥波細萍游蕩漾劈空輕¶
絮飛飄颻仙林唳鶴驚離别老龍湫厎吟寒月海門送¶
上子胥潮澎拜奔騰巻殘(一作/晴)雪羽人瀟灑顔如仙馮¶
虚來往黄山巔古音浄洗筝琶(一作/笛)耳何須更濯丹砂¶
<pb:KR4h0160_WYG_092-18a>¶
泉¶
　　題李營丘畫驪山老姥賜李宻火星劍圖¶
蒲山鋭額千牛客蒲韉跨犢行無跡挂角青編一束書¶
夢對重瞳意相得昆吾寳劍三尺水火星炯炯精光起¶
花冠仙姥授神奇拜起倉皇驚更喜鞏南歃血盟玉盤¶
龍舟錦纜誅疵瘢折簡唐公結昆弟威稜六月嚴霜寒¶
豈知不學萬人敵雄才空覺乾坤窄九卿裂地藏琱弓¶
稠桒土蝕銅花碧岧嶤古樹蒼玉林丹厓慘澹霾輕陰¶
<pb:KR4h0160_WYG_092-18b>¶
龍津倏忽風雲化未須感慨荆軻心¶
　　秋後雨¶
楚東五月天無雲日光流金百草焚南風吹山彭蠡涸¶
稻畦坼坼(一作/灼灼)占龜文木郎無神龍不起牲牢熏燎徒¶
紛紜梧桐一葉炎官老雷車轆轆天瓢倒陂池泛溢失¶
髙低萬穟青黄發枯槁白髮田翁半憂喜却憐久雨禾¶
生耳磨䥥欲穫泥濺胸累日陰霾黒千里何時木徳守¶
三星五風十雨歌昇平¶
<pb:KR4h0160_WYG_092-19a>¶
　　夜¶
𤣥觀空山静秋風晚更清嵐光連霧氣松響亂泉聲竹¶
户流星近蘭階落葉平夜寒人不寐獨對一燈明¶
　　鄭洪¶
　　　洪字君舉號素軒有詩一巻為秀水曹侍郎溶¶
　　　家藏本題其簡端云是永嘉人盖本諸賴良大¶
　　　雅集也而朱檢討彞尊云嘗見鮮于伯機題趙¶
　　　子固水仙巻稱元貞二年正月同餘杭盛元仁¶
<pb:KR4h0160_WYG_092-19b>¶
　　　三衢鄭君舉觀於困學齋則君舉乃三衢人也¶
　　　未詳孰是俟更考之¶
　　寄林仲實主簿¶
新築書齋壁未乾盟言誰信未曽寒春風不到梅花帳¶
曉日常懸苜蓿盤鄉里總知新部曲朝廷不改舊衣冠¶
分明寄謝嵇中散莫把尋常冷眼看¶
　　題碧雲樓¶
一柱樓臺從地湧八窗圖畫自天開雨中日脚青紅暈¶
<pb:KR4h0160_WYG_092-20a>¶
霧裏山容紫翠堆析木髙寒天似盖蓬萊清淺海如杯¶
洞簫一曲吹黄鶴肯信愁腸日九迴¶
　　和楊亷夫贈海東雲韻¶
祗陀樹園立孤鳳舍衛國城懸五雲衡山秀削芙蕖朶¶
鐵史書題星斗文日日中天寳花落時時空谷履聲聞¶
芸窗琢得巢雲句繭紙烏絲寫八分¶
　　龍門避暑¶
龍門絶頂松風冷空翠濕衣山更深六月地爐長擁火¶
<pb:KR4h0160_WYG_092-20b>¶
半窗雲影便成陰懸厓果熟猨争樹白晝人驚鬼出林¶
一箇老僧飛錫去不知消息到如今¶
　　近詠二首¶
旌旗十萬擁孤城黄鉞将軍久控兵海上晚風春播蕩¶
天邊北斗夜分明憂愁自擬周&KR0276;婦出處深慚兩魯生¶
望㫁白雲心欲折篝燈含淚讀陳情¶
總戎羽檄似流星将校麾旄駐野亭江水空流思逺淚¶
湟池未勒凱旋銘長洲二月花無主茂苑千年草自青¶
<pb:KR4h0160_WYG_092-21a>¶
讀罷陰符無一事如何閉户草𤣥經¶
　　述懐¶
一春夜客傍江邨日日傷春只㫁魂又見海棠飛燕子¶
不堪芳草怨王孫清閒幕府無公案落魄形骸付酒樽¶
依舊虎丘山上月多情照我白紛紛¶
　　過茜溪隠居㑹項從理¶
樹繞河隄水繞門人煙雞犬自成邨清時自保無兵甲¶
白屋相傳有子孫仿彿巴仙藏橘圃依稀晉士入桃源¶
<pb:KR4h0160_WYG_092-21b>¶
柏臺小吏吾知已日日相逢具酒樽¶
　　次王蒼雪韻五首¶
木蘭舟子小如梭溪口停橈繫薜蘿自擬仙人識劉阮¶
浪傳詩句似陰何眼中白髮王臣少夢裏青山越上多¶
漢漠太湖三萬頃可憐無地著漁蓑¶
茜溪春日浄暉暉胡蝶雙雙上客知流水桃花聊避世¶
滄江鷗鳥自忘機迢迢魏闕江湖逺渺渺吳雲日夜飛¶
官事有程歸未得南風吹老北山薇(此詩仿雪崖/晚庭之句)¶
<pb:KR4h0160_WYG_092-22a>¶
驅馳不覺青春過離别只應白髮生且就東山攜月色¶
不禁南國動秋聲天瞻析木低雙闕星拱勾陳轉二更¶
庾信平生好詞賦年來哀怨不勝情¶
百年王業在豳風九鼎猶存澗水東共喜干戈指淮甸¶
兼聞仗節下崆峒青袍白馬飄零外羽扇綸巾指顧中¶
昨夜天公洗兵甲一江雷雨似飛洪¶
東閣諸郎總好文南州多士望龍門共傳江左風流逺¶
且喜河汾禮樂存白詠青絲歸賦詠黄花翠竹共匏樽¶
<pb:KR4h0160_WYG_092-22b>¶
劉蕡一巻匡時策更待青燈細討論¶
　　遣悶¶
栁葉參差杏葉團桃花零落薺花圓那知人事有今日¶
却憶風光似去年客路青春誰作伴庭闈白髮夢相牽¶
濃愁深似三江水都在滄洲白馬邊¶
　　秀上人飲緑軒¶
半勺滄浪歌濯纓一瓢天乳酌靈星紺雲滿漲葡萄甕¶
青雨長懸瑪□缾不向蘇耽尋橘酒却從陸羽校茶經¶
<pb:KR4h0160_WYG_092-23a>¶
西江吸盡無窮味濁世浮沈幾醉醒¶
　　賞棃花命妓行酒歌詞為賦此(賴良大雅集作嘉/定嚴希徳請賞棃)¶
　　(花命妓/行酒)¶
瀟灑東䦨一樹春雪膚氷骨月(一作/玉)精神朝雲著處迷¶
詩夢暮雨來時想玉人華屋洗妝歌小小銀缾推枕喚¶
真真紫微閣(一作/花)下繁華處芍藥茶䕷總後塵(唐趙顔/陽一軟)¶
(障畫一美人工人曰余神畫也亦有名曰真真呼名百/日即應而下與合久之生一子友人使劍與欲斬之真)¶
(真即攜子/上畫也)¶
<pb:KR4h0160_WYG_092-23b>¶
　　過儀亭¶
扁舟落日過沙湖十月清霜野水枯稺子刺船争打鴨¶
小娃倚市夜當壚紅紅枸杞珊瑚出白白蘆花組練鋪¶
有約草堂陳孺子夜篘渾酒煮江鱸¶
　　題春江送别圖¶
西陵渡口山日出蘆芽青青栁枝碧龕山赭山潮東來¶
黄郎刺船水如席勸君勸君遲渡江栁條貫魚赬尾雙¶
治魚沽酒待明月人生莫作輕離别¶
<pb:KR4h0160_WYG_092-24a>¶
　　題黄子久畫¶
二十年前識大癡椶鞵桐帽薜蘿衣星霜老髮三千丈¶
梁棟遺材四十圍圖畫渾如詩句好丹砂終與道心違¶
筲箕永上青松樹猶覆當年白版扉¶
　　題宋元凱都市寺為中正堂畫溪山晚釣圖¶
百畝青山二頃田金溪南畔竹菴前紺園薝葡花香澹¶
寳地桫欏樹影圓日日約絲牽葑雨年年禪榻對茶煙¶
郎星昨夜明如月偏照君家書畫船¶
<pb:KR4h0160_WYG_092-24b>¶
　　寄甯子堅¶
澱山湖頭鷗鳥飛謝家泖口鱖魚肥菱花正熟胡兒米¶
荷葉新裁楚客衣鶴立瑶階毛羽整鴈來滄海簡書稀¶
詩囊織得天孫錦應寄南城白版扉¶
　　寄毛府判¶
南湖水長沒蒹葭西浦横橋對白沙鴻鴈來時菰有米¶
鳳皇飛處竹無花石田賦寫張平子雲閣書通蔡少霞¶
零落江陵千樹橘青門猶戀故侯𤓰¶
<pb:KR4h0160_WYG_092-25a>¶
　　寄宋國瑞二首¶
虎豹重闗錫命來麒麟髙閣畫圖開七書總是平時略¶
三䇿應非濟世才玉樹無花江令老青袍似草庾郎哀¶
風塵滿地江湖迥都把心情付酒杯¶
析木天清泰運開五陵佳氣鬱崔嵬樓船盡向東溟去¶
天馬新從西極來一統王春行四嶽六符星象正三台¶
㑹同館客多如雨説道黄金又築臺¶
　　吳山白墖寺¶
<pb:KR4h0160_WYG_092-25b>¶
江山襟帶尚依然王氣銷沈已百年八葉龍孫東渡(一/作)¶
(入/)海六宫虎士(一作/綏女)北歸燕銅駝荆棘荒山(一作/秋風)裏石¶
馬莓苔落照邊玉柙游魂飛劫火五陵無(一作/嘉)樹不啼¶
鵑¶
　　鳳皇山報國寺¶
當時此地肅朝班閶闔深沈虎豹闗大将偃旗奔魯壁¶
降王銜璧下吳山空中萬馬浮金碧夢裏千官擁佩環¶
極目長江如練帶百年誰似白鷗閒¶
<pb:KR4h0160_WYG_092-26a>¶
　　和謝雪坡太守詠新城¶
十二城樓面面開登髙送逺興悠哉玉虹萬丈横銀海¶
白鴈千行下弩臺漂泊自憐能賦客艱難誰識濟川才¶
長江不作東南限拱北樓頭畫角哀¶
　　題馮叔才芭蕉仕女¶
楊花夢覺春陰陰鳳釵綰髻雙黄金守宫血冷臂如削¶
豆蔻繭紅愁正深羅衣熨帖沈煙縷恨身不作雙飛羽¶
芭蕉心折郎未歸蔍蔥花開淚如雨¶
<pb:KR4h0160_WYG_092-26b>¶
　　浙江亭留題二首¶
海門潮水貫長虹天際山形隠伏龍南省官曹終日醉¶
西陵烽火隔江紅黄金不鑄岳武貌青史直書劉巨容¶
瀟灑江南哀不盡庾郎才賦若為工¶
江頭日暮虎成羣城北城南路不分魏闕共瞻天際日¶
越鄉遥見浙東雲湖山翠黛顰西子江渚旌旗望北軍¶
聞説漢廷将喻蜀茂陵司馬盡能文¶
　　蕭山秋興二首¶
<pb:KR4h0160_WYG_092-27a>¶
闌干曲曲倚西風桂樹懸秋月正中千里功名憐櫪馬¶
百年身世媿冥鴻天垂南斗星猶北江繞西陵水自東¶
撫罷吳鈎雙淚落飯牛捫蝨盡英雄(甯戚遇齊桓公事/王猛見桓公溫談)¶
(天下/事)¶
雙杵孤砧𢷬客心野雲江樹障秋陰越王臺上青山小¶
賀監湖頭緑水深負郭己無田二頃傳家那有橘千尋¶
卧龍只合南陽老梁甫愁來莫浪吟¶
　　送楚良之杭州¶
<pb:KR4h0160_WYG_092-27b>¶
七月仙舟泝大江滿江花雨送飛幢琳琅金䪥筆五色¶
天寳龍光劍一雙春透桃花青海浪秋涵桂樹白雲窗¶
别離最苦東曹掾醉倒沙頭玉兩缸¶
　　寄張景叔(缺/)欽若¶
衡門草深鞍馬稀泖湖水多菱芡肥賤買黄魚供蓐食¶
寛裁白苧製深衣七州聚鐵不成錯六鷁過都甘退飛¶
寄謝淮南兩文學相思新減玉腰圍(五代羅紹威殺盡/牙軍勢弱悔曰聚)¶
(七州四十三縣鐵打/此一箇錯不成也)¶
<pb:KR4h0160_WYG_092-28a>¶
　　寄祗園師煦東白¶
一别東林逺法師十年滄海夢相思黑貂已弊猶存舌¶
白社雖貧尚有詩菰米雲深鴻鴈飽梧桐月冷鳳皇飢¶
台州若問狂司户張翰湖頭兩鬢絲¶
　　寄静菴¶
錢唐三百六十寺南北兩峰圖畫開三秋桂子月中落¶
萬里潮頭天上來金湯故國旌旗暗錦繡新城鼓角哀¶
大法一絲懸九鼎雨花飛繞講經臺¶
<pb:KR4h0160_WYG_092-28b>¶
　　寄楚良¶
八月西山爽氣多兩峰如髻緑嵯峩蘇公隄上無楊栁¶
岳武墳前多薜蘿闗口烽煙苗子寨江頭風浪越郎歌¶
逺遊不似歸來好菱芡滿湖生白波¶
　　題張士厚四時仕女四首¶
繡簾壓地花陰陰鳳釵綰髻雙黄金飛絲千尺不墮地¶
絶似江南游子心寳匳百刻煙如縷暗擲金錢卜神女¶
櫻桃子熟人未歸蔍蔥花開淚如雨¶
<pb:KR4h0160_WYG_092-29a>¶
金盆沐曉蟠雙雅緑紅紛汗霑蟬紗金刀取玉薄於紙¶
渴心欲死東陵𤓰木蘭艇子沙棠楫采蓮得花棄荷葉¶
荷葉輕如薄倖兒蓮花酷似多情妾¶
梧桐月小蟾蜍蟄芙蓉露冷銅山泣金粟香懸十二闌¶
韤羅塵沁莓苔溼畫屏絳燭煙未銷夜深恨殺雙鸞簫¶
喚回金屋鴛鴦夢不到銀河烏鵲橋¶
霜蟾弄影窺金屋么鳳吹香絢銀燭繡羅小韤蹙雙蓮¶
翠袖垂肩倚孤竹紅錦凍折水如車寒衣遞到長風沙¶
<pb:KR4h0160_WYG_092-29b>¶
莫遣朝雲妒桃葉寄将春信與梅花¶
　　題梅花道人偃松¶
墨池帽脱管城子璧府罄折徂徠公玉闗金鎖製𤣥豹¶
銅臺瑶柱蟠蒼龍星霜鬢眉遽如許鐵石肝膽将誰同¶
丈夫受命當傴僂天子法駕行東封¶
　　八月三日夜宿張景叔聴雨聨句憶張思亷¶
黑雲如浪没金鴉白雨連山巻雪車觀海仙人騎赤鯉¶
驅雷使者躡黄蛇千莖雪溜懸銀竹一穂秋燈垂寳花¶
<pb:KR4h0160_WYG_092-30a>¶
門外波濤接河漢客星光彩動靈查¶
　　寄周茂卿兼簡蔡彦文葉徳新¶
客裏無書問起居雲間有客報新除郎官星彩聫台輔¶
寳劍虹光貫斗墟蓴菜江湖秋渺渺芙蓉簾幕雨疎疎¶
東曹二妙真連璧不寄錢唐雙鯉魚¶
　　感興二首¶
巍巍華岳鎮黄河漫説東南王氣多天塹波光千尺練¶
海門山色一青螺中台已應張華䜟明月空聞斛律歌¶
<pb:KR4h0160_WYG_092-30b>¶
白馬青袍最蕭瑟故鄉何處是銅駝(華因台星拆被誅/斛律光揺明月受)¶
(戮/)¶
闗陜雄藩未歃盟江淮豪傑已鏖兵金盤泣下銅仙淚¶
璧月歌殘玉樹聲斗柄西横文曲暗天樞北轉太階明¶
小臣解著中興頌悵望黄河幾日清¶
　　映雪齋¶
八窗闌檻倚氷梁四座圖書貝月光眼眩欲迷黄竹賦¶
神遊疑在白雲鄉瓊臺花滿瀟瀟下石鼎茶浮細細香¶
<pb:KR4h0160_WYG_092-31a>¶
想得哦詩清鏡裏霜娥一夜泣瀟湘¶
　　悼聖福林¶
掀龍舞象下西天傲睨煙霞八十年忍見瓊林凋玉樹¶
俄聞火井迸紅蓮草堂居士非凡客蘭若淵明是夙縁¶
不及生芻澆奠酒且将秋菊薦寒泉¶
　　題梅道人平林野水圖¶
浣花谿頭車騎發鏡湖影裏畫圖開有客相尋草堂去¶
何人却櫂酒船迴是處山林有真隠如此風塵無好懐¶
<pb:KR4h0160_WYG_092-31b>¶
青袍不似黄冠樂二老風流安在哉¶
　　題盛叔章畫¶
記得天台鴈宕歸滿山松露濕人衣十年眼厎無林壑¶
今日畫圖看翠微¶
　　周𤣥初來鶴詩(洪武己已雅以下/見賴良大  集)¶
緑章朝帝駕雲車白鶴從天下玉除赤壁已無身後夢¶
丹丘應有寄來書五鬛松陰秋落落三花樹影夜疎疎¶
琴心三疊蓬萊淺兩翼剛風響佩裾¶
<pb:KR4h0160_WYG_092-32a>¶
　　題已上人墨梅¶
故園梅樹三年别長憶看花溪雪晴巧出疎籬更蕭散¶
近遭碧水更分明揚州何遜足詩興茅屋已公無俗情¶
畫圖忽見轉愁絶遥想月華枝上生¶
　　幽致軒¶
花落晴窗燕拂檐蕙牙蘭葉翠纎纎幽谷與雲通小徑¶
清波四月映疎簾¶
　　大姑謡(以下見偶桓/乾坤清氣集)¶
<pb:KR4h0160_WYG_092-32b>¶
大姑嫁将軍小姑未有夫小姑兩脚泥大姑滿頭珠前¶
月小姑去嫁作莊家婦釵削爨下荆衣裁機上布大姑¶
嗔小姑生憎兒女癡多少馬上郎偏愛牧羊兒八月㸃¶
軍卒将軍五門出大姑詫夫壻上馬快如鶻昨日邊報¶
歸大姑淚如揮郎君馬上死無處寄征衣連理與枯枝¶
雙飛成戢翅都無百夜恩浪作千嵗計小姑莊上來瓦¶
盆雙鯉鮐上堂拜父母夫婦恣歡諧大姑見小姑珠翠¶
無顔色低頭怨悵天仰天呼不得人生百年良所無白¶
<pb:KR4h0160_WYG_092-33a>¶
頭相送真良圖東家女郎欲嫁夫切莫猖狂學大姑¶
　　城上烏為李僉憲賦¶
城上烏飛畢逋雄飛啞啞雌者呼下飲九曲之清池上¶
集百尺之髙梧烏烏一巢生九雛去年築城興萬夫家¶
家力役到妻孥使君勗我我力痡蒸豚滿筐酒滿壺作¶
勞耳熱歌嗚嗚今年城堅如鐵石弩臺侵弓土花碧白¶
雲為藩樹為㦸朱旗星流落日赤馬鳴蕭蕭人寂寂六¶
門虎賁晨晏食城頭髙髙如屋極烏朝出飛暮來息雌¶
<pb:KR4h0160_WYG_092-33b>¶
雄哺雛乳而翼城上烏畢逋尾九雛羽翼成飛去青雲¶
裏江南無好樹處處烽煙起危枝繞遍不堪棲昨日歸¶
來舊巢厎使君青驄馬繫在垂楊下手中金僕姑不驚¶
城上烏思情雙飛鳥遺愛在中吳使君去幾時回新城¶
髙百雉仰徳並崔嵬¶
　　朱處士希晦¶
　　　希晦字(缺/)　樂清人以詩名于元季隠居瑶川¶
　　　與四明吳主一簫臺趙彦銘遊詠雁山中時稱¶
<pb:KR4h0160_WYG_092-34a>¶
　　　雁山三老遭至正之亂避地所至名山勝境遊¶
　　　覽殆遍洪武初始歸瑶川鬚髮皓白幅巾短策¶
　　　徐行林壑望者以為神仙中人也有司嘗以姓¶
　　　名著薦剡不及領朝命而卒所居曰雲松巢集¶
　　　因以名焉嘉靖間七世孫𤣥諫選輯行世集中¶
　　　佳句如春日云日陰團碧樹風煗韻黄鸝寫懐¶
　　　云水滿魚兒出泥香燕子來夏日書懐云白髮¶
　　　生涯人已老緑陰時節雨偏多次竹隠二弟韻¶
<pb:KR4h0160_WYG_092-34b>¶
　　　云兩袖秋風停野騎半篙秋水漾漁舠幽居云¶
　　　竹吹緑霧沾書帙花發紅雲映藥欄所謂清麗¶
　　　簡亮可振唐人遺響也¶
　　秋懐¶
怪底浮雲翳碧空千山秋色入溟濛何當一埽羣陰盡¶
坐看東方片日紅¶
　　寄友¶
雨過溪頭鳥篆沙溪山深處野人家門前桃李都飛盡¶
<pb:KR4h0160_WYG_092-35a>¶
又見春光到楝花¶
　　次李二丈韻¶
看花醉眼不須扶花下長歌擊唾壺回首荒城春較晚¶
淡烟疎雨緑平蕪¶
　　感時二首¶
陰霾昏日月妖氣塞乾坤戰血流淮水音塵隔薊門浮¶
榮槐蟻集叢謗棘蠅喧欲效東陵隠終身老種園¶
觸目傷時事干戈鬱未開百年馳白日萬里漲黄埃廢¶
<pb:KR4h0160_WYG_092-35b>¶
苑猶花栁荒城但草萊登樓作賦罷不獨仲宣哀¶
　　時事¶
貧病知交態驅馳愧老身薊門深雨雪淮海暗風塵雖¶
有樓船将能無柱石臣㑹須安反側早晩畫麒麟¶
　　感懐¶
自笑(一作/嘆)頽然一老翁十年奔走鬢飛蓬中原虎鬬干¶
戈滿四海人憂杼軸空葛亮平生恢復計汾陽材畧中¶
興功何當逺望舂陵郭佳氣朝來正鬱蔥¶
<pb:KR4h0160_WYG_092-36a>¶
　　秋興¶
月明何處亂啼烏坐久徒憐永夜徂千里闗山雙雪鬢¶
百年城郭半烟蕪穆生謝病先辭楚張翰知機逺憶吳¶
衰晚不如歸隠好故山隨處且樵蘇¶
　　寄周廷石¶
門外曾無長者車一身奔走豈安居誰憐杜老常為客¶
我怪洪喬不寄書煙色春歸楊栁底雨香紅入杏花初¶
溪山只尺風塵隔却憶情人㑹面疎¶
<pb:KR4h0160_WYG_092-36b>¶
　　有所思¶
虚聞将帥擁彤戈勇鋭誰如馬伏波幾處烽煙連夜急¶
四郊風雨向秋多最憐絶漢歌黄鵠却怪長安饜紫駝¶
俯仰乾坤增感慨悠悠身世定如何¶
　　傷時¶
流年華髮兩相催眼底煙塵鬱不開太息有人趨玉食¶
可憐無地築金臺城邊向晚黄狐立海外何年白雉來¶
萬事何如一醉好且須洗盞酌春醅¶
<pb:KR4h0160_WYG_092-37a>¶
　　自嘆¶
匠石搜林棄樗散不材何敢玷簪裾家貧麤有千金帚¶
國難曾無一箭書今日總戎師管葛明時徵士用嚴徐¶
野人不作功名念欲效陶朱共養魚¶
　　次韻簡緱山侯徳詢徽之二徵士¶
幽尋杖䇿遶林泉隨處遨遊興灑然曾向山中招隠士¶
欲來海上候神仙雲深丹竈長瑶草水滿石池生碧蓮¶
薄暮凭闌時送目白鷗飛雪㸃江煙¶
<pb:KR4h0160_WYG_092-37b>¶
　　和韻簡天則上人¶
凉風嫋嫋晩秋天潮落雙門纜客船(永嘉郡城北有二/門郭璞所以立名)¶
(雙/門)九陌黄塵蓬鬢底一籬香露菊花邊故鄉鱸鱠牽歸¶
思近砌蛩聲攪夜眠不道分攜成逺别幾時林下細談¶
禪¶
　　訪雙溪上人不遇¶
雙澗縈迴石徑微煙嵐分翠溼人衣松林夜静鶴初睡¶
花院日長僧未歸萬里雲霄飛錫逺半江風浪渡杯遲¶
<pb:KR4h0160_WYG_092-38a>¶
無縁相見空相憶自嘆心期與願違¶
　　臘日偕葉東白蔡伯恭登西岑¶
絶頂雲深一徑通寒生短髮怯天風千年物色䦨干外¶
萬井人家圖晝中宿雨亂滋嵐樹碧朝暾深浴海波紅¶
我來欲訪香山社醉酒長吟憶逺公¶
　　比述二首¶
寳鏡何團團光輝&KR0631;冰雪疑是造化爐神工初鑄出又¶
疑廣寒宫飛墮一片月照人不照心紅顔易衰歇¶
<pb:KR4h0160_WYG_092-38b>¶
彤弓如半月力挽二石强戡亂乃見用櫜鞬寧久藏應¶
弦不虚發狐兔焉敢當疇能挾長矢為我殪天狼¶
　　納凉¶
無事解衣坐超然心境空深林翳炎日萬壑來天風間¶
停白羽扇試拂朱絲桐醉罷不知夕月生滄海東¶
　　自述¶
槿花不終朝幽蘭有餘香朝遊詩書圃夕憩翰墨場飽¶
食待秋實過眼捐春芳疇能事形役奔走白日忙男兒¶
<pb:KR4h0160_WYG_092-39a>¶
生墮地壯志在四方胡為守一室鬱鬱徒悲傷何由寫¶
胸臆酣酒竭罍觴髙飛羨黄鵠矯翮凌雲蒼¶
　　寫懐¶
巢居不厭客况乃佳客至擷蔬薦濁醪談經得真趣歸¶
雲度遥岑斜日在髙樹對飲須盡歡何時復相遇人生¶
能幾何行樂貴適意不見萍與蓬飄飄無定處搔首仍¶
踟蹰臨風發長喟¶
　　冬雨嘆¶
<pb:KR4h0160_WYG_092-39b>¶
癸卯冬十月海陬氣候偏風南忽風北寒燠非常年緼¶
袍御還脱長菱揮不捐胡為黄落時花卉紛争妍蟲鳴¶
應蟄户虹見飲長川兼旬若霧宻暝與癡雲連深泥汚¶
后土行潦凌髙原農夫輟耒耜勞嘆心悁悁二麥不得¶
種饑坑詎能填格鬬况未息中原擁戈鋋天家重租税¶
瘡痏誰能憐安得倚天劍一掃開青天金烏任騰翥出¶
自扶桑顛陽光照六合此屋俱歡然¶
　　月夜放歌¶
<pb:KR4h0160_WYG_092-40a>¶
海雲巻盡明月來天光鏡碧無纎埃嘯歌于此興不淺¶
美人對坐飛瓊杯碧桃花香夜初静露滴衣裳怯清冷¶
安得兩翼飛上天為渠拂拭山河影乾坤一照越光明¶
就中殺却妖蟇精上訴天公契人意免教朔望生虧盈¶
𤣥霜𢷬成誰可食好向仙娥問消息服之到老無饑渴¶
贏得讀書眼常碧¶
　　客邸中秋對月¶
去年中秋秋月圓浩歌對酒清無眠煙霏滅盡人境寂¶
<pb:KR4h0160_WYG_092-40b>¶
仰看明月懸中天今年客裏中秋月静挹金波更清絶¶
可憐有月客無酒不照歡娛照離别夜䦨淅淅西風涼¶
月中老桂吹天香悠然長嘯動歸興坐久零露沾衣裳¶
浮世悲懽何足數庾樓赤壁俱塵土風流已往明月來¶
山色江聲自今古¶
　　答元易陳先生¶
人生自古多離别尺書逺寄何由徹短世光陰過隙駒¶
坐覺朱顔易衰歇君看喬嶽千尺松挺立蒼然傲霜雪¶
<pb:KR4h0160_WYG_092-41a>¶
風來彷彿蒼龍吟六月清寒換炎熱槿花雖榮不足論¶
朝開莫落香已絶只今尚憶江湖遊扣舷一歌寛我憂¶
腰間老劍欲飛動紫氣鬱鬱横清秋虚名役役浪自苦¶
黄塵兩鬢風颼颼千古乾坤等逆旅百年生死同浮漚¶
君不見鴟夷子功成去養魚千頭¶
　　簡子文林訓導¶
東風落盡辛夷花遥憶美人天一涯美人久别音信杳¶
想見只今霜鬢華山房幽深市囂逺白日枕書眠碧霞¶
<pb:KR4h0160_WYG_092-41b>¶
崖髙瀑布灑晴雪浄筅石鼎烹春茶平生青紫不挂眼¶
榮名絆人安足誇當年我來訪遺跡拄杖看雲著雙屐¶
玉簫吹㫁鳳不來但見千峰倚天碧臺前日夜溪水流¶
金星光動溪中石(邑志西漢有金星/石石㸃㸃如金星)脱身擬欲恣幽棲¶
坐占瓊臺煉金液衰年悞墮塵網中齒豁頭童竟何益¶
　　和包原彬韻¶
旅食京華日鶯啼上苑春魯連惟仗義范叔不辭貧絶¶
域來龍馬清時出鳳麟襟懐開霽月談笑接清塵滄海¶
<pb:KR4h0160_WYG_092-42a>¶
三珠樹青霄五色雲酒傾香味别詩寫性情真吳地追¶
遊好龍山入夢頻煙花如媚客風雨似留人男子生何¶
幸朋交素有因遥知理歸棹隨處覔通津¶
顧我衰顔肯再妍白駒過隙歎流年山中賸有誅茅地¶
洲上寧無種橘田天姥遥連雙闕下蓬萊祗在五雲邊¶
老夫不識神仙術且解荷衣枕石眠¶
　　雁山老人吳志淳¶
　　　志淳字主一以字行無為州人以父廕厯官靖¶
<pb:KR4h0160_WYG_092-42b>¶
　　　安都昌二縣簿濠泗兵起徙家豫章徙居鄞之¶
　　　東湖奏除待制翰林為權倖所阻入明遂不仕¶
　　　主一工古隸學孫叔敖碑詩宗唐人如晚凉浴¶
　　　罷閒無事水閣東頭看月生瞿存齋極歎賞以¶
　　　為主一得意之句也¶
　　白楊行(并序/)¶
　　　真定劉生客死閩中同行者為歸其骨其妻胡¶
　　　氏自圖夫容以祀因哭而絶鄰人憐之遂合𦵏¶
<pb:KR4h0160_WYG_092-43a>¶
　　　鍾陵東門故又號鍾陵行¶
鍾陵東門白楊樹行人指㸃是雙墓墓中夫婦俱少年¶
一雙白璧薶黄泉黄泉相逢語嗚咽一一從前向郎説¶
前年郎去客三山今年郎歸白骨還當時自畫蛾眉樣¶
今日却寫郎容顔容顔轉似心轉切叫郎不應心㫁絶¶
生時不得逐郎行死時却與郎同穴丹青遺像留人間¶
年年淚竹寒生斑當年曽過延平渡還見雙龍化劍灣¶
堂前既無父與母堂下又無兒與女使妾有子堂有姑¶
<pb:KR4h0160_WYG_092-43b>¶
丹心一寸那能枯六朝盛事付流水忠義幾人能到底¶
秋風月冷鳳皇來與郎同上吹簫臺¶
　　兒牧牛¶
兒牧牛豐林清潤縱爾游長鞭短策莫輕舉從渠飲齧¶
飽即休老幼年年仰衣食耕種田園藉牛力早夜單衣¶
自飯之祗恐春來或牛瘠日日丁寧語牧兒老翁餉爾¶
當及時籠禽吹笛任相學慎勿将牛嘗苦之牛不耕田¶
廩無粟淮上二年食人肉¶
<pb:KR4h0160_WYG_092-44a>¶
　　春日遣懐¶
貧病相兼氣未舒田園雖少樂耕鉏為儒已入他州籍¶
垂老頻收故國書夜雨湖山人去後春風門巷燕來初¶
潘生喜遂閒居志阮籍從教禮法疎¶
　　夏日園中清暑二首¶
青山地僻車馬稀十載倦游歌式微傍溪卜築面流水¶
拂石展簟消炎暉老翁過從就蔬食幼女補綴成絺衣¶
西亭去家苦不逺日莫共逐漁樵歸¶
<pb:KR4h0160_WYG_092-44b>¶
東湖萬頃波渺茫人家多在雲水鄉竹枝調短阿家女¶
桃葉歌長何處郎疎林歸鳥度花影近水流螢浮竹光¶
東山坐待月已出不覺凉露霑衣裳¶
　　春游三首¶
湖上輕風吹栁絲湖邊細雨濕花枝百年總有三萬日¶
一日都來十二時杜老每尋崔氏宅山翁偏愛習家池¶
乗閒取醉真吾事度水看花也自奇¶
山中蘭麝香滿林故人清游能逺尋燕來己覺社日近¶
<pb:KR4h0160_WYG_092-45a>¶
寒退始知春意深山光入眼凝逺翠華影到湖生夕陰¶
慈雲只尺不一去薄莫還家空復吟¶
上日開筵曲水濵年年相憶在兹辰千家榆火催寒食¶
萬㸃楊花照莫春紫燕却歸尋舊主黄鸝到處喚遊人¶
東來巢父如相問為覔風流賀季真¶
　　鄭元明髙啟文攜友人所畫谷口圖訪予湖山未¶
　　幾啟文先入城府元明獨留僧舍一月講明古今¶
　　詩文墨制及秦漢以來書法嵗晚将歸永嘉賦餞¶
<pb:KR4h0160_WYG_092-45b>¶
竟日過從喜有餘蕭蕭行李借僧居江雲影落山窗静¶
野水光涵夜月虚石臼松煙和露𢷬寒林柿葉帶霜書¶
天涯回首多離思空有新詩獨起予¶
　　閒居東湖述懐¶
野叟耕鉏喜近郊柴門風雨夜蕭騷卧龍豈欲煩三顧¶
老鶴長鳴向九皋北闕湛恩新賜爵近臣傳敕舊同袍¶
自憐經濟全無術祗有山林興最髙¶
　　題小山水景二首¶
<pb:KR4h0160_WYG_092-46a>¶
十年小隠在青山喜有東湖屋數間門外白雲常在眼¶
此身渾似釣舟閒¶
小舟何處問通津二月東湖栁色新老向天涯頻見畫¶
一枝曽折送行人¶
　　宿龍菴懐友¶
髙情久矣念離羣獨向山中禮白雲龍送雨來留客住¶
鹿銜花去與僧分疎星出竹昏時見流水鳴渠静夜聞¶
却憶故人江海去題詩誰是鮑㕘軍¶
<pb:KR4h0160_WYG_092-46b>¶
　　日湖¶
玉几東來浮野色錦溪西下接湖光道人燕坐心如水¶
六月荷花鏡裏香¶
　　甘布衣復¶
　　　復字克敬餘干人至正之亂張仲舉僑居雲錦¶
　　　山中克敬與甘彦初張可立往從之游仲舉少¶
　　　許可于三君獨加重焉洪武初三君皆以前元¶
　　　遺才為士林推重當時評彦初詩如美女簪花¶
<pb:KR4h0160_WYG_092-47a>¶
　　　可立詩如貞女守節克敬篇什散漫僅存手墨¶
　　　于同里趙石蒲成化中其孫琥始刻行世邑人¶
　　　劉憲序之謂其詩俊逸清奇宜為士林推重也¶
　　道中¶
野風飄征衣野日轉空壁衆鳥號荒墟雜花翳叢棘路¶
暗不逢人煙火望林隙¶
　　宿山家¶
木落秋滿山窗虚夜凉集風吹海月生露洗苔衣溼野¶
<pb:KR4h0160_WYG_092-47b>¶
客愛清泠長瓢暝中汲¶
　　晚至陳氏館¶
虚煙散華池髙蟬莫聲咽落景對閒眠新秋入華髮素¶
褱愜幽賞微颸洒林末為愛竹間凉相過步庭月¶
　　曉起¶
晨暉澹芳牖顥氣盈幽襟巖谷有秋意西風吹滿林獨¶
櫛髙館罷暢游南澗潯漱齒掬寒瀨矯首望孤岑悠然¶
釋百慮佀得静者心磴轉入茂樹衆山坐來深¶
<pb:KR4h0160_WYG_092-48a>¶
　　晚出池上¶
遥嶺散夕雨掩書游方塘棲鳥喧幽林簷蛛引絲長木¶
杪微風度䬃然生早凉沿流㺯潺湲倚竹聴琳琅丘園¶
信為樂圭組永相忘落景送遐矚畼懐寓清觴但得寫¶
心素焉知兩鬢蒼¶
　　送别¶
凉飇應秋氣草木歛華英客游總念歸子有千里行悤¶
悤儔侣催悄悄離思盈丈夫懐志氣孰不戀榮名華薦¶
<pb:KR4h0160_WYG_092-48b>¶
起當路使者促前征追餞東門道把酒哀絃鳴蕭條野¶
驛莫泛豔江波清密謀植帷幄慰彼蒼生情古來盛名¶
士多是起釣耕¶
　　山堂詩為周伯清賦¶
清旭崇林坳疎籬翠澗上細路經谷虚幽軒面林敞樹¶
凉集鳴禽地逺謝塵鞅下手拂玉琴微風遞遥響冷然¶
適素懐聊以寄心賞¶
　　送趙文昭之沔陽知事¶
<pb:KR4h0160_WYG_092-49a>¶
王孫應時辟長才屈卑宦風煙塞川路舟楫望江漢親¶
友不能别離居忍分散振跡林野隅行李書策半山川¶
戰伐蹤勝槩溢文翰幕府慎籌畫機務貴奇斷況彼古¶
沔城民生經喪亂不有君子人何以解愁嘆雲薄九疑¶
峰水白湘靈岸念君逺行役黙黙動離怨¶
　　登東皋¶
日夕登東皋東皋樹㕘差回首望故園天闊雲空垂閭¶
里孰不念旅游孰不悲大川風波盛逺道豺虎饑上興¶
<pb:KR4h0160_WYG_092-49b>¶
杞國憂下肆楚狂癡苦遭事物役不覺嵗月馳年少誦¶
經史素心在濟時漂蕩無定迹神隳意若疲從以業耕¶
作絃以歌古詞¶
　　曉出西園由谷中歸¶
披褐涉西園煩襟散清曉微風動髙樹零露下芳沼始¶
行幽谷中忽出青林杪流水漂餘花修筠度啼鳥身緣¶
翠石迴思逐白雲杳負杖孤賞懐春䦨緑陰悄¶
　　聞過先生吳海¶
<pb:KR4h0160_WYG_092-50a>¶
　　　海字朝宗閩縣人博學負氣節為宣城貢尚書¶
　　　師泰晉安林學士泉生所推重性不悦流俗慕¶
　　　鄒魯之風徙居不克因自號魯客世遭喪亂家¶
　　　益貧甚扁其齋曰聞過學者稱曰聞過先生洪¶
　　　武初部使者欲薦於朝力辭不出素與永福王¶
　　　翰友善翰死節後為經紀其家撫孤偁教之所¶
　　　著有命本録其為文嚴整雅奥而歸諸理殁後¶
　　　偁為編次曰聞過齋集邑人邵銅重為刋行於¶
<pb:KR4h0160_WYG_092-50b>¶
　　　世¶
　　送傅徳謙還臨川¶
傅君隘流俗舉步追古人古人去已逺斯道為荆榛出¶
門抱髙志區區向誰陳十年江海上漂泊但一身念我¶
徳不孤邂逅遂見親相知寧苦晩不覺逾三春精微共¶
探討議論發清新誼合然諾重途窮憂思頻如何語離¶
别使我意酸辛酸辛不在别欲留我何貧閩水東赴海¶
楚山西入秦春波正浩蕩誰能知其津¶
<pb:KR4h0160_WYG_092-51a>¶
　　遊郎官峰¶
連山如波濤髙峰盪雲日萃然孤杓聳其勢孰可匹危¶
攀将欲飛俯瞰覺自失羅田幾聚落端坐見纎悉南延¶
川源深北望海水出處髙視益逺縮地豈有術天寒霜¶
露交收穫事己畢仍年蝗旱餘民物盡蕭瑟遘兹得非¶
辛惆悵寧具述¶
　　遊七巖寺同行諸君子¶
羅田衆山中七巖獨髙秀經營将半載宿願始得副縁¶
<pb:KR4h0160_WYG_092-51b>¶
雲攀鳥道十步九&KR1626;&KR1700;剛飇從北來巖谷盡號噭促步¶
赴層顛依石避野燒鬱然煙燄交歘若雷電遶其勢吁¶
可畏僮僕盡驚走須臾得少息方覺性命有列坐咸自¶
慶啗胾酌大斗陰陽却變化霏雨垂白晝癡雲迷海嶼¶
昬霧失林藪歸途畏虎迹慘慘暝色厚幽懐莫能寫造¶
次宜自咎述此成短章聊用紀邂逅¶
　　夏日燕東皋亭¶
展席俯清池倚檻盼層巘苗緑滿平疇草秀被長坂風¶
<pb:KR4h0160_WYG_092-52a>¶
度荷氣清日移樹陰轉長笑天為髙汎觀心自逺良時¶
㑹豈易莫待嵗華晩¶
　　楊博士翮¶
　　　翮字文舉上元人父剛中字志行大徳間仕至¶
　　　翰林待制卒有霜月稾翮初為江浙行省掾至¶
　　　正六年官休寧主簿厯江浙儒學提舉遷太常¶
　　　博士卒按文舉所著有佩玉齋類稾刻於至正¶
　　　間陳衆仲虞伯生楊亷夫皆為之序而劉仔肩¶
<pb:KR4h0160_WYG_092-52b>¶
　　　别採其詩入皇明雅頌正音又楊基眉菴集悼¶
　　　楊文舉博士詩有云白髮蒼髯老奉常亂離終¶
　　　喜得還鄉知其卒於洪武初也¶
　　送唐伯庸二首¶
江南一何秀寄語北人道翡翠戱蘭苕奈此顔色好¶
諸父紆組綬翁媪被封爵盛年得逢此光耀殊不惡¶
　　送孔進道宰星子¶
素王有賢孫達尊在徳齒爵膺天子命綰綬宰百里南¶
<pb:KR4h0160_WYG_092-53a>¶
康控湖江屬縣望星子江右號囂譁斯地獨醇美帝眷¶
禮義俗擇令煩為理惟君當厥任君志亦願喜揚颿遡¶
洪濤巨艦千圖史牛刀新發硎割雞聊用此撫字定多¶
暇弦歌自今始亷車察殿最衡鑑在止水㑹採襦袴謡¶
移書上風紀¶
　　送索都事赴浙東僉憲¶
挾策事明主出入承明廬一為淮南賔籍籍播清譽制¶
詔擢御史行臺在東吳間嵗陞幕府遄聞復超除賔客¶
<pb:KR4h0160_WYG_092-53b>¶
出相送餞飲西城陬持節往何之直指婺女墟東甌杭¶
於越㑹稽薄海嵎行部列郡中山川鬱盤紆長吏走上¶
謁縣令為前驅駟馬何奕奕髙盖擁路衢觀者咸歎息¶
云是今大儒誰言鐘鼎貴曾不由詩書區區刀筆吏安¶
能遏亨塗¶
　　上巳日燕飲¶
閒居睠芳春况乃修禊時羣賢畢傾盖招晏酬素期華¶
館挹奇觀嘉席延多儀蘭芬揚光風藻色涵晴漪末座¶
<pb:KR4h0160_WYG_092-54a>¶
聆髙談雅抱攄遐思雖微絲與竹清興良足怡畫舸翳¶
中沚繁聲流四涯俗情豈無樂斯意非所知千載一勝¶
賞繼此當復誰達者解其㑹浩飲寧須辭¶
　　金谿縣孝女廟樂歌三章(并序/)¶
　　　有元至正元年撫州路金谿縣新作二孝女廟¶
　　　成按二孝女姓葛氏在唐寳厯間以官責其父¶
　　　祐虧鍊白金事不勝暴酷皆發恚投冶中焚死¶
　　　父因獲免并其邑除坑冶之害以迄於今是宜¶
<pb:KR4h0160_WYG_092-54b>¶
　　　血食其土矣國子博士吳君師道既文之石而¶
　　　祀神之詩闕焉上元楊翮撰為樂歌三章俾金¶
　　　谿之民嵗時歌之以祠孝女其辭曰¶
靈之來兮兩旗張導旌幢兮鏘琳琅繽晻曖兮相頡頏¶
並輜軿兮歸故鄉歸故鄉兮民所望昭肹蠁兮䀜洋洋¶
庭燎輝兮夜未央椒蘭發兮鬱芬芳民報祀兮弗敢忘¶
心屏營兮咸肅将靈格思兮民樂康¶
靈之留兮澹容與雲凝凝兮翳堂宇瓊筵陳兮合簫鼓¶
<pb:KR4h0160_WYG_092-55a>¶
列尊罍兮酌清酤牲肥腯兮承雕俎女巫進兮傞屢舞¶
誦神徳兮歌頌舉孰捐軀兮悟時主齊英英兮惟孝女¶
繼兹今兮饗終古靈醉飽兮民樂胥¶
靈之去兮将安之儼欲旋兮猋上馳互招揺兮爛祈祈¶
遵雲路兮眷威遲金有賦兮地不遺竭貲産兮民力罷¶
我邑井兮咸熙熙賴神惠兮獨弗罹千萬禩兮神是稽¶
薦蘋藻兮荅神釐靈遄逝兮民聿思¶
　　春遊次韻(以下見皇明/雅頌正音)¶
<pb:KR4h0160_WYG_092-55b>¶
白日諒難羇流光遽侵尋春風萬餘里觸景愁我心出¶
門将何之髙步凌嶇&KR0706;纍纍丘冢間古木殊陰森昔賢¶
日己逺朱瑟尚遺音千秋百嵗後有酒不可斟傷哉雍¶
門語感之淚霑襟榮名安足羨行樂須在今夙興聴鴻¶
鴈嗷嗷尚哀吟¶
　　題徐熙桃花鸚鵡圖¶
海上紅雲日日新碧鸞無夢識芳塵金籠不鎖閒鸚鵡¶
占得東風一段春¶
<pb:KR4h0160_WYG_092-56a>¶
　　寄于清叔二首¶
暖沁香篝宿火温絳紗紅燭照黄昏自憐不廢千金夜¶
帳厎吹笙倒玉尊¶
梅花亂落雪紛紛兩袖東風酒半醺春月滿堂歌舞散¶
髙情渾欲夢棃雲¶
　　酬孔秀才¶
達人樂髙蹈寒士耽逺遊逺遊欲何之禦冬無重裘栖¶
栖道路間四顧誰與謀温言忽相慰慶愜復焉求三復¶
<pb:KR4h0160_WYG_092-56b>¶
緇衣詩調髙安能酬薄言為心曲終覺懐慚羞¶
　　遊廣教寺次李生韻¶
勝日款禪宫蒼苔印屐蹤雲間聞梵語煙外聴齋鐘樹¶
列千年檜林深百尺松明珠光錯落幽壑舞驪龍¶
　　題李徳瞻壁間相看不厭圖¶
忩前圖畫勝𤣥闗怪石長松九夏寒寄語山靈休厭客¶
清風明月好相看¶
　　清輝主人沈右¶
<pb:KR4h0160_WYG_092-57a>¶
　　　右字仲説號御齋吳中世家能略去豪習刻志¶
　　　詩書與縉紳先生游恂恂若諸生年四十無子¶
　　　買一妾頗艾因問知為故人范復初女即召其¶
　　　母擇壻厚嫁之晚嵗仍舉一子所居東林有樓¶
　　　曰清輝王子充陳敬初為記文學行誼一時重¶
　　　之¶
　　春暉樓者吳下(一作/郡)顧君仲瑛就養讀書之所也¶
　　仲瑛日與昆弟子姪奉巵酒為親夀臨海陳敬初¶
<pb:KR4h0160_WYG_092-57b>¶
　　氏實記之余不自揆輙賦古詩二首或者歌以介¶
　　夀仲瑛之志也其詞曰¶
玉山之陽延咢縈紆有屋層出君子之居入奉父母出¶
與弟俱有琴有書以釣以漁㶁㶁流水深不(一作/則)可㪺¶
英英白雲邇而(一作/則)不迂維春有暉維徳不孤及爾孫¶
子永言樂胥¶
先哲有訓有典有經淑爾君子仰止景行我來自東春¶
日載明曰未覯止中心怦怦亦既覯止我心則平仰爾¶
<pb:KR4h0160_WYG_092-58a>¶
父母及爾弟兄既和且煦令儀令名升堂拜母式表友¶
情維木有椿有蔚其榮維草有萱有茁其青韡韡常棣¶
有葉其生有猗者蘭有&KR0177;者荆有懿者徳有休者徵樂¶
只君子百福來并¶
　　次韻叔方先生兼簡伯行敬初二首¶
憶昔陪二子吟嘯野亭中風急江花白霜晴木葉紅去¶
留身若寄陶寫興無窮更喜陳夫子幽尋訝許同¶
掩巻坐忘寐書燈耿獨明年華勞髮改夜氣與神清感¶
<pb:KR4h0160_WYG_092-58b>¶
夢疑蕉鹿挑愁賴麯生何時重相覔握手話真情¶
　　次留笠澤别業詩¶
步屧春風裏翛然忘世情閒門無客到載酒泛江行雨¶
過山如染潮迴水自生鷗沙割千頃夢不到承明¶
　　顧仲䞇移居詩次叔方先生韻¶
城南陋巷居新僦緑竹移來幾箇斜叢桂山中招舊隠¶
讀書堆裏認君家蜀人漫詫文園賦吳市争看衛玠車¶
斷簡味腴如啖蔗虎頭癡絶至今誇¶
<pb:KR4h0160_WYG_092-59a>¶
　　叔方先生過詠歸亭二首¶
短櫂相過莫便回詠歸亭上且低徊升堂拜母稱觴後¶
隔竹呼童瀹茗來八尺駝尼分紫錦一雙蠟屐破蒼苔¶
空江草木雖揺落猶有寒花帶雨開¶
積雨空林喜報晴杖藜隨意傍江行天寒木落青山出¶
日轉沙虚白鳥鳴漫擬東林時釀黍自憐南畝晚歸耕¶
潁川髙士能相過閒把瑶琴膝上横¶
　　來鶴詩贈周𤣥初¶
<pb:KR4h0160_WYG_092-59b>¶
緘誠上達魏元君俄頃神霄下鶴羣頂鍊大還丹鼎火¶
翅霑南嶽嶺頭雲仙人騏驥秋風逺王子笙簫午夜聞¶
惆悵世間留不住却驂鸞鶴出霞雰¶
　　中酒雜詩四句五首¶
中酒如卧病天寒露為霜東軒候朝旭暴背屢移牀¶
江頭風浪急舟小力難勝一槳歸來晚長林月已恒¶
太丘海岱士肆情丘壑間考槃詩賦罷采菊對南山¶
嵗閏寒酒薄風迴水自生杖藜隨小步極目大江横¶
<pb:KR4h0160_WYG_092-60a>¶
朋酒享公堂農家盡滌場縣官薄税歛田野足耕桑¶
　　和西湖竹枝詞¶
勸郎莫向花下迷勸郎莫待醉如泥臨行更有分明語¶
枝上流鶯休亂啼¶
　　題髙尚書秋山暮靄圖¶
髙侯筆法妙天下貌得江南雨後山都是乾坤清淑氣¶
興來移入畫圖間¶
　　與慎獨先生¶
<pb:KR4h0160_WYG_092-60b>¶
東林薄酒試新嘗中有松花膩粉香遣送潁川陳有道¶
書齋渴飲勝茶湯(廿八字偕一壺薄酒奉寄上惜不多/耳楊誠齋文稾不曽収得所謂芍藥)¶
(屋疑只是用幄帟覆䕶者古人稱牡丹為木芍藥白居/易有詩云上張幕屋芘豈亦本諸此未審是否更乞考)¶
(正之右/再拜)¶
　¶
　¶
　¶
　元詩選二集巻二十四¶
