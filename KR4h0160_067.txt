# -*- mode: mandoku-view; -*-
#+TITLE: 元詩選
#+DATE: 2015-08-25 00:43:33.671105
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 初集卷六十七
<pb:KR4h0160_WYG_067-1a>¶
欽定四庫全書¶
　元詩選初集卷六十七　　庶吉士顧嗣立編¶
　　筠溪老衲圓至¶
　　　圓至字天隱别號牧潛高安姚氏子少習舉子¶
　　　業去為浮屠得法于仰山欽襌師駐錫建昌¶
　　　之能仁所著有筠溪牧潛集方虚谷為之序天¶
　　　目洪喬祖題其後曰天隱逺權要避名譽徧歴¶
　　　荆襄呉越積覧觀之富益静定之光二三千言¶
<pb:KR4h0160_WYG_067-1b>¶
　　　經目輒記故其為文贍以奥其詩雖所存不多¶
　　　而風骨自見如送才上人往湖南云竹枯湘淚¶
　　　盡花發楚魂香富塘云亦供貧者樂獨以富為¶
　　　名寄志勝上人云瘴月人南去花時鴈北飛𢎞¶
　　　秀集中不多得也¶
　　重登牛頭峰¶
霜葉黄蝶飛崖泉白蛇挂行行尋故迹往物已屢化高¶
步萬石上獨立一本下悠然顧吾影殘日在林罅古來¶
<pb:KR4h0160_WYG_067-2a>¶
遺世士泯觀混真假所視既已齊乗險意亦暇智愚相¶
與奪得失紛代謝吾欲營力耕穿巖樹茅舍¶
　　雪¶
窗鳴風片亂溜凍冰條直夜久忽無聲傍簷時浙瀝青¶
薪焰方吐紅燈花欲滴閉閣有餘温蒙衾兀重席¶
　　送勤滅宗¶
出家旅殊鄉同里為骨肉况乃情所厚而兹忽分燭清¶
霜彫廣野露立凍羣木日莫行子身谿谷映餐宿吾聞¶
<pb:KR4h0160_WYG_067-2b>¶
含徳者凝視養𤣥矚疾進氣雖鋭久踐途乃熟嵗晏能¶
復來青燈共寒屋¶
　　贈玉龍曾道士畫龍頭¶
乖龍逃雨走急落西山陬縮入畫仙筆雷公不能捜畫¶
仙有墨池尺水涵十洲俗龍作𤣥骨騎入塵寰遊我求¶
寫龍真畫仙許我否形全恐飛去為君且畫頭¶
　　次韻陪星子胡主簿遊報先寺¶
木棲與淵蟠所性各有適顧余丘壑戀大藥不醫癖青¶
<pb:KR4h0160_WYG_067-3a>¶
山亦可人乍見如素識森然一窗下獻此萬丈碧簿領¶
三秦英軒昻謝塵迹壯齡已疊組舊閥况列㦸潔身粉¶
黛側僧榻羣面壁國鼎筆可扛天機錦自織停驂偶相¶
值顧問借顔色東風吹芳原衆卉競春日逺郊農餉起¶
煙屋香芋栗牛鳴雨隴寒釋耒泥濺膝艮時一遊豫能¶
不念民疾二宫山水窟屨鉢恬食息含羞目嶄絶詎意¶
陪履屐終期凌蒼巔一視空八極¶
　　送建昌黄綺秀才踰淮教授¶
<pb:KR4h0160_WYG_067-3b>¶
還山羞聴紫芝歌旅館千門講四科絳帳未懸知已少¶
黑裘漸敝閱人多秋風白下沾巾别落日青淮照影過莫¶
對飯盤嗔苜蓿桑榆雖暖易蹉跎¶
　　義塚斜¶
城闕千棺瘞此斜古堆新穴滿平畬春叢亂哭鰥寡鳥¶
雨樹雜開嗁笑花散骨已枮苔作肉癡魂猶認土為家¶
何人薄莫焚錢去風巻殘灰滿栢丫¶
　　次韻答許府判見嘲詩癖之什¶
<pb:KR4h0160_WYG_067-4a>¶
君不見蓬萊仙人五雲深興來忽起塵寰心手拈造化¶
作一劇世上瓦礫皆黄金又不見珠宫靈娥睡新起賽¶
喫雲漿賭骰子驀然發笑成電光不料隂陽嘘頰齒道¶
人文章亦如斯落筆心手不相知豈如曲士拾蠧紙堯¶
桀滿腹堆羣疑願君閉口毗耶室竺貝孔韋皆長物著¶
鞭㨗出靈運前莫鬬生天鬭成佛¶
　　雪後荆林道中¶
冷風寒栁閉千門栁外嗁鴉聚晚羣殘日暉暉烘雪氣¶
<pb:KR4h0160_WYG_067-4b>¶
徘徊半嶺作晴雲¶
　　小汊¶
麻骨燈明竹壁疎更深人語在茅廬開蓬緣岸去沽酒¶
點火撥船來賣魚¶
　　胡盧¶
胡盧河畔洗氊裘日日花香滿水流嫁得夫郎愛官職¶
去隨太子取交州¶
　　呉王廟¶
<pb:KR4h0160_WYG_067-5a>¶
呉王廟近水邊山壁上雕青鬼臂蠻白日鑪中煙色變¶
散成雲氣滿人間¶
　　送宗岳歸青蓮¶
布囊詩㡬巻歸計亦凄涼不惜經時别應知聚日長石¶
峰蒸玉氣井水浸蓮香曾許為鄰寺招余住竹房¶
　　逢故人¶
共看咸淳上苑花錦牋綵句敵春華白頭相見鍾陵市¶
我亦如君未有家¶
<pb:KR4h0160_WYG_067-5b>¶
　　元夕觀傀儡¶
錦襠叢裏鬭腰支記得京城此夕時一曲太平錢舞罷¶
六街人唱看燈詞¶
　　芳塘¶
芳塘雨霽綠初肥折得青條串露歸一樹殘花喧鬭雀¶
紅香滿徑撲人飛¶
　　寄恩以仁¶
風栁青青條葉新别愁江畔又逢春交情似我如君少¶
<pb:KR4h0160_WYG_067-6a>¶
一度相逢勝故人¶
　　白雲上人英¶
　　　英字實存錢塘人唐詩人厲𤣥之後也素有能¶
　　　詩名歴走閩海江淮燕汴一日登徑山聞鐘聲¶
　　　有省遂弃官為浮屠結茅天目山中數年徧參¶
　　　諸方有道尊宿皆印可之故其詩有超然出世¶
　　　閒趣别號白雲即以名其詩集牟巘翁趙松雪¶
　　　胡長孺林石田趙春洲輩皆為之序云¶
<pb:KR4h0160_WYG_067-6b>¶
　　對山曲¶
青山作賔翁作主山翁持觴山鶴舞山翁對山傾緑醑¶
青山對翁黙無語山本無情翁無心青山不飲翁自斟¶
酒闌對山撫掌笑山鶴一聲山月沈¶
　　秋夜曲¶
西風不起凝空碧霜花霏霏炯秋色層霄輾上玉一輪¶
竹影參差光欲滴洞房深寂湘簟寒夢囘孤枕疎漏傳¶
鴈聲低度呉天逺素壁青燈瑤穗斷隔雲聽徹五更鐘¶
<pb:KR4h0160_WYG_067-7a>¶
鴛鴦屏冷初日紅¶
　　陌上花¶
江南三月芳菲菲雜花生樹鸎亂飛美人一去幾斜暉¶
城郭空在人民非山河滿目草離離留得歌聲落翠㣲¶
猶自叮嚀緩緩歸¶
　　絶句¶
正月梅花落二月桃花紅榮枯元有數不必怨東風¶
　　寄蘭壑宗長¶
<pb:KR4h0160_WYG_067-7b>¶
同宗同在旅彼此繫㣲官所去無多逺其如相見難連¶
雲秋樹老巻雪暮濤寒幾度空江上思君獨凭闌¶
　　客夜有感¶
十載紅塵海漂流笑此身山川孤館夜風雨獨眠人嗜¶
茗真成癖工詩不療貧還家須及早垂白有雙親¶
　　維揚春暮¶
煙籠栁影老鸎啼雨濕芹香乳燕飛二十四橋春又盡¶
江南詞客正思歸¶
<pb:KR4h0160_WYG_067-8a>¶
　　夏晩泛湖¶
楊栁陰中艤小船芰荷香裏聳吟肩雷聲驚起雲頭雨¶
塔影倒揺波底天羣鷺逺明殘照外一僧閒立斷橋邊¶
菱歌裊裊知何處滿袖清風骨欲仙¶
　　宿睦州祖師庵¶
庵依兜率寺小憩俗心灰竹密暑不到窻虚風自來山¶
昏飛鶴下磬斷定僧囘拂拭殘碑看年深厚緑苔¶
　　倪秀才歸越¶
<pb:KR4h0160_WYG_067-8b>¶
君歸何處所迢遞浙江東千里故人别一尊今夜同客¶
愁燈影外蛩語月明中潮水將離思茫茫逐去篷¶
　　湖上晩步¶
畫橈歸去歇笙簫水影山光共寂寥一叟相逢雙鬢雪¶
向人猶自話前朝¶
　　重游浄慈憶沅禪師¶
慧日峰前閣重來百感増空存黄面老不見白頭僧道¶
偈書猶在埋銘刻未曽有詩行已久何必上傳燈¶
<pb:KR4h0160_WYG_067-9a>¶
　　客夜憶傅森¶
深夜相思浣水邊情懷堪恨復堪憐雲山千里書不到¶
風雨一樓人獨眠蛩帶秋聲吟壁下鼠窺燈影出窻前¶
去年記得西湖上醉倒荷花香滿船¶
　　廢寺¶
白晝閒房一兩僧山門深掩蘚花青西風不管鐘魚破¶
自在斜陽語塔鈴¶
　　山中景¶
<pb:KR4h0160_WYG_067-9b>¶
六月山深處松風冷襲衣遙知城市裏撲面火塵飛¶
　　徑山夜坐聞鐘¶
凉氣生毛骨天髙露滿空二三十年事一百八聲鐘絶¶
頂人不到此心誰與同凭闌發孤嘯宿鳥起長松¶
　　山中二絶¶
一聲山鳥啼幽夢忽喚醒起來開竹扉日上中峰頂¶
窻前瀑布寒林外夕陽薄清風何處來撲撲松花落¶
　　寄祖雍上人¶
<pb:KR4h0160_WYG_067-10a>¶
破衲卷秋雲入山深更深似聞營梵刹應不礙禪心寒¶
瀑瀉蒼壁晩花生古林遙思明月夜誰聽潁師琴¶
　　勝禪人遊廬山¶
飄然廬嶽去破衲共枯藤此地山林勝令人肌骨清蓮¶
開千柄雪瀑挂一條冰五老如相見煩君為寄聲¶
　　寄劉仲鼎山長¶
我已浮屠隱君仍冷掾遊向人空説項何地可依劉風¶
雨殘燈夢闗河落木秋近聞吟更苦應是雪盈頭¶
<pb:KR4h0160_WYG_067-10b>¶
　　家則堂大參南歸¶
故國衣裳已變遷靈光此際獨依然一身幽薊三千里¶
兩鬢風霜十九年歸去午橋非舊日夢飛秋塞隔遥天¶
江南遺老如公少青史名高萬古傳¶
　　梁秀才南歸¶
交情方脱畧忽爾話歸期萍水相逢處梅花欲寄時蠍¶
多投店懶馬瘦到家遲去去西湖上春風栁未絲¶
　　雲屋(闕/)善住¶
<pb:KR4h0160_WYG_067-11a>¶
　　　善住字無住别號雲屋呉郡僧也(闕/)¶
　　　　嘗居郡城之報恩寺往來呉淞江上與仇山¶
　　　村宋子虚諸人相倡和山村贈詩曰閶門北去¶
　　　山如畫有日同師步翠㣲其相契可知也所著¶
　　　谷響集近體詩若干首子虚有答無住師見寄¶
　　　詩云句妙唐風在心空漢月明即此可以評定¶
　　　其詩矣¶
　　送人還山¶
<pb:KR4h0160_WYG_067-11b>¶
偶隨流水出閒趁白雲歸步石苔侵屐攀松露滴衣¶
　　春興¶
冉冉春將莫悠悠日欲殘東風特地惡不道杏花寒¶
　　西齋秋夜¶
晩雨過江城西齋秋氣清夢囘孤枕上無處不蟲聲¶
　　秋夕¶
孤館燈初暗虚窻月正明寒衣猶未補風遞擣砧聲¶
　　早行¶
<pb:KR4h0160_WYG_067-12a>¶
拂曙駕柔櫓溪山行㡬重雲昏不見寺依約但聞鐘¶
　　雨後¶
小園春雨後碧草弄輕寒花片無煩掃新泥尚未乾¶
　　冬夕¶
繁草霜嚴緑減疏星雲盡光寒城頭一聲畫角月落烏¶
啼夜闌¶
　　福嚴即事¶
村邊幾株紅樹屋外四面青山終日無人能到孤雲薄¶
<pb:KR4h0160_WYG_067-12b>¶
莫飛還¶
　　寄西峯隱者¶
煙雲出沒弄晴碧中有幽人抱禪寂夜半巖間風雨來¶
松花吹滿蒼苔石¶
　　己未夏日雜興四首¶
深紅淡白已隨塵斜雨横風送却春池上偶來閒照影¶
霜花吹入鬢毛新¶
落盡紅芳見綠陰小橋流水雨餘深市樓横笛誰家子¶
<pb:KR4h0160_WYG_067-13a>¶
吹得殘陽下逺岑¶
纎纎碧草與堦齊濃綠陰中杜宇啼花院晝長聽政好¶
帶聲飛過粉牆西¶
中庭日午橘花開蜂蝶何知故故來一陣南薫生殿角¶
亂飄香雪㸃蒼苔¶
　　春興二首¶
朔鴈初歸花欲妍江雲澹澹晩晴天因思翦燭山窻夜¶
香燼雕盤尚未眠¶
<pb:KR4h0160_WYG_067-13b>¶
三月江南春日長栁陰庭院午風涼離懷漠漠深於海¶
燕子飛來語畫梁¶
　　感舊¶
風雨蕭蕭送暮春百花開盡草如茵畫梁塵鎖簾垂地¶
燕子歸來不見人¶
　　過林逸人次韻巖栖翁¶
花邊曽醉少年春白首相過不厭貧近説漢家徴詔急¶
西山猶有卧雲人¶
<pb:KR4h0160_WYG_067-14a>¶
　　晩興¶
浮圖寒聳碧崔嵬煙雨冥濛晩不開深殿已燈門欲閉¶
松頭巢鶴未歸來¶
　　陽山道中二首(并序/)¶
　　　泰定甲子二月初九日予與友人圓大虎遊陽¶
　　　山北阜過尊相寺聞有禪者縳屋峯頂遂捫蘿¶
　　　而上至雲泉亭戽而飲焉甘涼可啜得禪者於¶
　　　石室中為予相勞苦煮茗為供既而語次殘陽¶
<pb:KR4h0160_WYG_067-14b>¶
　　　已挂樹梢矣因以二絶紀之¶
一掬雲泉潄齒涼小亭幽絶背山陽道人自鄉峯頭住¶
閉户不知春日長¶
雨餘春澗水争分野雉雙飛過古墳眼見人家住深隖¶
梅花繞屋不開門¶
　　夜思¶
夢鵲驚飛叫不休聲聲還繞舊枝頭牆東一片梨花月¶
又逐笙歌上水樓¶
<pb:KR4h0160_WYG_067-15a>¶
　　寄巖栖翁¶
霜髭碧眼老頭陁陋巷曽經幾度過連月不來城裏住¶
只緣城外好山多¶
　　聞角¶
曉角吹霜海月斜一聲幽夢斷天涯自非貫作沙塲客¶
誰鄉風前不憶家¶
　　感事¶
覆雨翻雲事可哀交情誰是舊陳雷夕陽滿地無人見¶
<pb:KR4h0160_WYG_067-15b>¶
獨立風前看落梅¶
　　送人之金陵¶
清遊莫憚路岐賖但有雲山即是家此去鳯臺明月夜¶
西風膓斷後庭花¶
　　宿報恩寺¶
凄凉塔廟幾經春往事重思跡已陳夜半夢囘禪榻上¶
不知曽是寺中人¶
　　夏日即事¶
<pb:KR4h0160_WYG_067-16a>¶
庭樹森沈晩色濃修修寒雨滿疏鐘白雲一片歸飛急¶
知宿城南若箇峰¶
　　次韻山村先生二首¶
綠楊深處畫橋横風掠平湖碧浪生待得笙歌城郭去¶
苧袍笻竹自閒行¶
驛亭楓樹著霜紅天際冥冥見斷鴻隔岸逺山青更好¶
澹煙斜日值秋風¶
　　莫春雜興五首¶
<pb:KR4h0160_WYG_067-16b>¶
野水浮來半落紅不須惆悵怨東風春歸畢竟歸何處¶
還在溪光栁影中¶
門掩東風栁色深莫寒脈脈透衣襟春天最是無憑凖¶
一日才晴一日陰¶
雨入孤城草木新香紅半逐馬蹄塵却憐杜宇無情甚¶
不解迎春祗送春¶
春光欲老緑陰寒稚筍攙空已作竿無限好山都不見¶
亂雲斜雨滿闌干¶
<pb:KR4h0160_WYG_067-17a>¶
紅藥花開春欲歸緑楊陰暗燕争飛晩來一陣東風雨¶
又送餘寒上客衣¶
　　萬里江山圖¶
巴水沄沄巴峽青月明客淚墮猿聲眼中已識瞿唐路¶
剰水殘山懶問名¶
　　秋興¶
幾夜西風葉滿苔燕巢空在鏁塵埃秋歸莫折黄花贈¶
逗到明年又再來¶
<pb:KR4h0160_WYG_067-17b>¶
　　春日雜興二首¶
野塘風緊漲漣漪桃李春寒發尚遲山色晩晴青不了¶
倚笻忘却立多時¶
湘雲碎翦作春衣步入青山映夕暉我已無心事&KR0516;獵¶
野禽何事亦驚飛¶
　　冬日偶成¶
清霜欲重小春天楊栁蕭疎帶曉煙無奈東皇苦多事¶
又傳春信到梅邊¶
<pb:KR4h0160_WYG_067-18a>¶
　　感舊¶
緑楊蕭瑟颭秋風客去門間酒琖空夜半月明生綺席¶
不知誰在畵樓中¶
　　莫春雜興¶
滿地檉陰野水新粉牆額額有凝塵一雙戲蝶來書幌¶
猶繞殘花覓舊春¶
　　春杪登蘇臺¶
獨上高臺小凭闌荒城寂歴水雲寛連天芳草雨初霽¶
<pb:KR4h0160_WYG_067-18b>¶
滿地落花春又殘白髪不生還亦老青山無事且須看¶
吳王伯業消磨盡江鳥呼風野樹寒¶
　　舟次盤門過無礙院¶
篷窗兀坐聽鳴蟬滿目陰雲欲雨天山隔壞城縣落日¶
樹連荒驛帶蒼煙臨流石馬何年墓種竹人家有釣船¶
至老相尋能㡬度更揮青蓋訪林泉¶
　　贈日本僧¶
鯨波渺渺接遙空今古由來一葦通斗柄夜縣常辦北¶
<pb:KR4h0160_WYG_067-19a>¶
日輪朝湧始知東車書既混文無異爵服才分語不同¶
鄉路眼中應已熟好攜包笠扣𤣥宗¶
　　送日上人還呉淞¶
秋雲秋水兩悠悠白首何堪動别愁代嶺月明寒鴈過¶
楚江木落晩禾収夫差既賜申胥劍勾踐難囘范蠡舟¶
今古興亡無限事願因歸路問沙鷗¶
　　送人還山¶
茅茨抛在翠㣲間即粟横肩又獨還松樹别來巢鶴大¶
<pb:KR4h0160_WYG_067-19b>¶
銅瓶歸去蟄龍閒西風黄葉埋寒徑落日青猿叫亂山¶
後夜月明誰是伴枕前飛瀑響潺潺¶
　　送人入杭尋弟及謁山村先生¶
之子難忘骨肉情逺尋仲弟入杭城好山半鄉舟中看¶
佳句多於枕上成驛路牛羊歸莫色江橋鼓角動秋聲¶
端淳耆舊今無幾為問湖邊老淨名¶
　　與無照莫出西郊¶
閶闔城邊煙草昏自攜禪侣過孤村陰雲垂地鳥歸樹¶
<pb:KR4h0160_WYG_067-20a>¶
寒色滿空人閉門山徑雨餘留虎跡野塘秋盡露潮痕¶
一聲牧笛前峯起回首殘陽欲斷魂¶
　　過石湖¶
十月呉皋霜露零田家收稻滿柴扃湖中浪擁銀花白¶
天末山横螺髻青寒色亂雅飛笠澤夕陽衰栁並旗亭¶
何時覓得清遊伴更買扁舟過洞庭¶
　　登報恩寺閣¶
高閣閒登四望寛青山極目倚雲端水村漠漠連天逺¶
<pb:KR4h0160_WYG_067-20b>¶
壠樹沈沈帶雨寒罷馬嘶風春草徧倦鴉歸堞夕陽殘¶
豈知大道平如掌今古人間行路難¶
　　送人之金陵¶
歌罷陽闗酒一杯扁舟欲上更裴回舒王舊院為僧寺¶
後主遺宫化刦灰北固山頭春雨過西津渡口莫潮囘¶
心閒在處堪為客遮莫天涯杜宇催¶
　　舟次江亭¶
歸思悠悠極渺冥暫維舟檝並長亭春江水暖蒲牙白¶
<pb:KR4h0160_WYG_067-21a>¶
野岸煙銷栁眼青鳴犢帶聲登廢壠征鴻和影度遥汀¶
不知何處吹桐角獨立天涯淚欲零¶
　　月夜四首¶
明河如練月如弓涼葉蕭蕭下逺空水國正秋無過鴈¶
苔堦終夕有鳴蟲故人自隔闗河外往信猶存篋笥中¶
一盞青燈伴孤寂夢回吹殺破窻風¶
漸老襟懷豈易寛强將詩句散愁端黄花開後重陽近¶
白髪生來萬事難月老獨眠松館静晩天清坐竹窻寒¶
<pb:KR4h0160_WYG_067-21b>¶
暗塵鎖斷青琴索指甲雖存莫可彈¶
鴈聲吹落五雲間帶月柴扉夜未闗寒氣僅傷凡草木¶
秋風難老舊河山孔賔好學非求隱元亮休官為愛閒¶
今古一株天上桂近來聞説有人攀¶
陰蟲切切嗁秋露涼月娟娟照夕風鸞鳯幾曽栖枳棘¶
䲭鴞多是占梧桐人皆酤酒追陶令我獨栽蓮學逺公¶
堪笑當年槐國夢黄粱未熟已成空¶
　　京口¶
<pb:KR4h0160_WYG_067-22a>¶
車聲軋軋輾紅埃北馬南颿日夕來淮甸雪銷江水漲¶
海門月上楚天開堤邊行飯多遲栁野外尋詩不見梅¶
㑹散金山即歸去春風催我上琴臺¶
　　次韻山村先生二首¶
嚴陵臺下水潺湲漠漠髙風去不還處士隱廬遺路側¶
永公書甕出松間山田墝瘠民生儉郡邑蕭條吏事閒¶
幾欲清遊身未遂煙霞盤礡鬢毛斑¶
定起空山尚有星悲笳杳杳上青冥壁間燈暗鴉啼樹¶
<pb:KR4h0160_WYG_067-22b>¶
池上月涼魚闖萍文錦薦柈風字研綵繩穿夾梵書經¶
舌端解使天華墜争侣無言對翠屏¶
　　春日至錢塘阻雨奉寄山村先生¶
客窻燈暗曙鐘殘泥潦從衡路未乾滿目雲山留我好¶
一樓風雨見君難湖邊雪盡梅應早呉下春遲麥尚寒¶
南渡耆英久寥落豈知猶有故衣冠¶
　　如鏡師翦竹四竿植為蒲桃架其一適活要予賦¶
　　　詩遂作以塞請云¶
<pb:KR4h0160_WYG_067-23a>¶
蒼筤翦得出遥林架就危棚近壁陰柔蔓未垂珠落落¶
短梢先挺碧沈沈月明亂影翻秋几露冷清聲入夜琴¶
養取閒門表孤直莫教容易俗塵侵¶
　　子虚以湘竹杖惠予兼貺以詩遂依韻答之¶
頒得山人古竹笻節間銷盡淚痕紅化龍定躍蒼波裏¶
伴鶴還騰碧漢中蹞步安危存用舍百年前却付窮通¶
相應海國歸來日繫鄉船頭取便風¶
　　漁父¶
<pb:KR4h0160_WYG_067-23b>¶
夕陽波上釣絲輕風入蒹葭窸窣鳴辭劍為憐逋客難¶
鼔橈曽笑逐臣清數聲竹笛湘江濶一帽山花白髪明¶
南北去來人自老幾多空抱羡魚情¶
　　經故人所居¶
桃花灼灼栁依依院落荒涼晝掩扉石沼水乾魚逝久¶
杏梁巢覆燕來稀隴頭未説人澆酒世上先傳客賣衣¶
欲對東風寫離恨郡譙吹角莫雲飛¶
　　落梅¶
<pb:KR4h0160_WYG_067-24a>¶
晴雪霏霏灑砌苔浪蜂欲去更徘徊空傳淡影浮歌扇¶
不送寒香入酒杯隴首故人千里隔江南驛使幾時囘¶
翠禽莫怨髙樓笛一度春風一度開¶
　　春晩¶
矮窻日月無今古閉户争知春去來清鏡静臨多白髪¶
好花閒看半蒼苔鼃傳鼓吹池塘雨茶展槍旗澗壑雷¶
海燕未囘寒尚在莫雲重叠鎖崔嵬¶
　　苦雨¶
<pb:KR4h0160_WYG_067-24b>¶
積潦横流路不分滿空煙靄暗朝昏烏鳶跕跕隳荒圃¶
風雨瀟瀟失逺村芻米賈騰愁白屋管絃聲沸醉朱門¶
無言桃李參差放佀怯春寒欲斷魂¶
　　遣興二首¶
五十雖賖病見侵閉門終日少相尋春鸎漫逞千般語¶
老驥終存萬里心花繞竹房紅作陣栁垂莎徑翠成陰¶
江南三月清明後便有蛙聲聒夜深¶
身前萬事若浮塵過眼從衡日日新蛙黽得時多意氣¶
<pb:KR4h0160_WYG_067-25a>¶
鯤鯨失水少精神青山古木丘園晩白鳥蒼煙浦溆春¶
囘首呉淞興無限島頭新漲綠粼粼¶
　　自陽山歸舟中作¶
小麥青青大麥黄澗松風急夜聲長屩穿細路春泥滑¶
花落清渠野水香嶺上獨留雲作蓋村邊多見石為梁¶
楓橋寺轉閶門近回首西山已夕陽¶
　　無照林亭¶
累土崇丘作小亭手栽花木滿林坰郡中髙樹已全綠¶
<pb:KR4h0160_WYG_067-25b>¶
屋外逺山才半青過眼榮枯荒圃草到頭聚散野池萍¶
餘生但願身長健杖䇿時來對翠屏¶
　　贈叔恭¶
負笈擔簦計已灰歸來蕭寺掩莓苔呼猨别磵曽抛果¶
放鶴他山得看梅樵徑雪晴芒屩出江橋風熟布帆開¶
反思身外無窮事不直窻間水一盃¶
　　山中¶
寂寥空谷久相容行道何須向别峯山腹引泉因煮茗¶
<pb:KR4h0160_WYG_067-26a>¶
嶺頭乗雨為栽松倚天傑閣巢靈鶴徹海澄潭卧毒龍¶
樵客豈能知住處草堂終日白雲封¶
　　秋居¶
栖遲寄窮巷不異住荒村寒草生枯樹秋苔上敗垣衆¶
山皆繞郭一水獨當門抱甕非吾事乗閒學灌園¶
　　秋日野望¶
寂歴村橋畔夷猶野望時路長征騎疾風定去颿遲城¶
晩牛羊下天秋草木衰數聲何處笛𣺌𣺌隔煙吹¶
<pb:KR4h0160_WYG_067-26b>¶
　　贈隱者¶
生無軒冕志老不釋漁竿對食慚周粟紉衣尚楚蘭江¶
城猶雨雪花栁政春寒窮達皆由命初非行路難¶
　　鄧隱君牧¶
標格類孤鶴翩然獨往還彈琴坐白石把酒看青山鬚¶
鬢經年改身心竟日間料知塵世事無復得相闗¶
　　送人之冷泉¶
兹游無伴侣逺樹獨依依日落征帆急天寒過客稀斷¶
<pb:KR4h0160_WYG_067-27a>¶
雲隨竹錫殘雪照麻衣應渡西湖去聞鐘入翠㣲¶
　　荆軻¶
壯氣干牛斗孤懷凛雪霜只知酬太子不道負田光易¶
水悲歌歇秦庭俠骨香千金求匕首身後竟茫茫¶
　　楊花¶
池塘春欲莫散漫復霏㣲未得為萍去先求作雪飛帶¶
泥粘燕觜和雨㸃人衣鄉晩東風急飄零無所歸¶
　　送白雲之鄞¶
<pb:KR4h0160_WYG_067-27b>¶
澤國東南郡迢迢接㑹稽人煙逢海斷山木與雲齊夜¶
汲分波月晨征候店雞却愁孤錫返草暗竹房西¶
　　嵗晩二首¶
蘭若依城市蕭條門巷深夜闌春漏斷窗近曉寒侵書¶
幌無燈火禪堂有磬音幾番清梵罷紅日上遥林¶
陋巷寡輪鞅開門對翠屏氷銷春水緑雲盡晩山青嫋¶
嫋來孤篴熒熒見小星亂鴉栖已定猶自步閒庭¶
　　蟋蟀¶
<pb:KR4h0160_WYG_067-28a>¶
西風吹蟋蟀切切動哀音易入愁人耳難驚懶婦心寒¶
燈孤館外秋雨古城陰聽極無由寐終宵費苦吟¶
　　宿山寺次韻子封先生¶
暝投雲際寺深殿一燈㣲海底月已出山中僧未歸澗¶
聲經雨急林影入秋稀明發尋征道還愁露濕衣¶
　　寄友生¶
分違若未久相憶似多時後會將何日重來預作期夕¶
風翻急浪寒月墮髙枝寄語同人説詩翁鬢已絲¶
<pb:KR4h0160_WYG_067-28b>¶
　　晩望懷巖栖翁¶
晩望荒臺上孤笻手自持栁條擎雪重溪鳥遡風遲枯¶
草春還發陰雲凍不移何當髙世者來此共題詩¶
　　次韻子封先生答山中僧¶
名山不肻住自欲老深雲鑿翠通虚牖鋤荒出壞墳花¶
開留客醉果熟與猿分更莫逃幽隱音書難重聞¶
　　寄中峯長老¶
中峯峯頂寺長憶舊遊時雲暝鶴歸急山深月到遲亂¶
<pb:KR4h0160_WYG_067-29a>¶
藤縣雨壁壞帛挂風枝終亦攜瓶錫相從支遁師(寺晉/支遁)¶
(襌師/道塲)¶
　　霣葉¶
霜後色初變風髙始亂零和雲流逺澗雜雨下空庭埽¶
處兼僧影燒時帶鶴翎翻思在春日繞屋政青青¶
　　送中上人歸里¶
相留已無計欲别手重攜客路連愁逺鄉山入望低野¶
花秋寂歴江草晩凄迷舊隱重歸日寒螿夜夜啼¶
<pb:KR4h0160_WYG_067-29b>¶
　　秋夜獨坐¶
解帶坐盤石翛然四體輕夜涼蛩語細天浄月華清孤¶
燭明深殿哀笳起廢城寥寥塵境外誰識此時情¶
　　次韻登石城¶
振䇿登危堞東風鴈北歸清江愁外濶逺樹望中㣲草¶
色和煙重鸎聲帶雨稀緬懷千古事客淚墮麻衣¶
　　寄宋子虚¶
儒釋門雖異詩書味頗同有心依澗壑無意謁王公午¶
<pb:KR4h0160_WYG_067-30a>¶
鼎篆煙碧夜燈花穗紅曽聞少年日幾度過遼東¶
　　嘉定顯慶寺¶
&KR0712;櫂逢精舍松扉晝不扃莫雲兼雨黒寒樹帶煙青鳥¶
散庭還静龍歸水自靈徘徊未能去石塔語風鈴¶
　　餘生¶
短鬢霜侵久餘生懶問交愛閒忘俯仰養静倦推敲花¶
露縣蛛網芹泥落燕巢有時幽興劇扶杖出衡茒¶
　　秋懷四首¶
<pb:KR4h0160_WYG_067-30b>¶
涼風動寥廓庭下草初黄病骨知寒早愁懐覺夜長孤¶
城淹嵗月重露迫衣裳黒髪渾無幾尤宜事退蔵¶
砌冷候蟲急燈昏幽夢長秋風吹草木天氣入凄涼門¶
掩荒城月鴉啼古堞霜無成今白首身世轉堪傷¶
磵曲獨盤旋人間事屢遷艱難銷壯志衰朽惜殘年世¶
有還珠浦生無種玉田歸來華表鶴亦勸學金仙¶
抱景坐虚室翛然誰與同像金輝夕燭櫩鐵響天風汛¶
大潮應滿林深葉未空江南秋欲老腸斷北來鴻¶
<pb:KR4h0160_WYG_067-31a>¶
　　錢唐感舊¶
江山王氣終江水自流東鐘鼓傳新寺煙花失故宫龍¶
亡靈沼竭鳯去寢園空殘月西風夜無人倚井桐¶
　　陪山村先生白提舉宅清集¶
展席當清晝凭軒野思饒苔隨屐齒陷雪入酒杯消看¶
竹鶴先舞彈琴梅自飃風流餘二老相對話前朝¶
　　盆竹¶
瓦缶不多土娟娟枝葉蕃豈知么鳯尾元是古龍孫蒼¶
<pb:KR4h0160_WYG_067-31b>¶
雪灑禪榻細香浮酒尊王猷來此見應亦為銷魂¶
　　舟次呉江¶
客路𣺌無際﨑嶇何日平積煙迷逺樹殘照下荒城水¶
宿先歸港朝行暗計程長橋知漸近笳鼓隔林鳴¶
　　寶帶橋¶
運得他山石還將石作梁直從隄上去横跨水中央白¶
鷺下秋色蒼龍浮夕陽濤聲當夜起併入榜歌長¶
　(雲屋詩極多秀句五言如古澗流寒碧幽花隳晚紅/雨聲寒繞樹野色静連山林静鳥窺室泉清魚辟人)¶
<pb:KR4h0160_WYG_067-32a>¶
　(倚松山衲濕洗藥野泉香樹枯生意静僧老道心多/城鴉歸晚色庭樹入秋風片月生松頂孤泉出石根)¶
　(七言如野岸燒煙添栁色敗垣春雨長苔衣幽鳥帶/雲歸樹宿清鐘和月出樓鳴木葉暗隨鄰杵落草蟲)¶
　(寒並夜牀吟白鳥不知呉苑廢青山曽見越兵來江/郭雨昏山色古栁橋風暖鳥聲春其論詩云典雅始)¶
　(成唐句法粗豪終有宋人/風知其格調有自來也)¶
　　蒲室禪師大訢¶
　　　大訢字笑隱南昌陳氏子家世業儒去而學佛¶
　　　得法於晦機熙公卓錫杭之鳯山遷中天竺文¶
　　　宗自金陵入正大統命以潛邸之舊為龍翔集¶
<pb:KR4h0160_WYG_067-32b>¶
　　　慶寺召訢於杭州授太中大夫主寺事設官𨽻¶
　　　之(闕/)¶
　　　　　　　所著有蒲室集十五巻虞邵庵序之¶
　　　謂訢公以説法之餘事為文莫之能禦吸江海¶
　　　於硯席肆風雲於筆端一坐十年以應四方來¶
　　　者之求殆無虚日鏗宏軒昂感厲奮激老於文¶
　　　者不能過也歐陽圭齋之序蒲庵復公也亦曰¶
　　　由唐至宋大覺璉公明教嵩公覺範洪公以雄¶
<pb:KR4h0160_WYG_067-33a>¶
　　　詞妙論大𢎞其道於江海之間一時老師宿儒¶
　　　莫不斂衽歎服皇元開國若天隱至公晦機熙¶
　　　公倡斯文於東南一洗咸淳之陋趙孟頫袁桷¶
　　　諸先輩委心而納交焉晦機之徒笑隱訢公尤¶
　　　為雄傑其文太史虞集嘗序之矣訢公既寂叢¶
　　　林莫不為斯文之嘅豫章見心復公以敏悟之¶
　　　資發為辭章遡而上之卓然並驅於嵩璉諸師¶
　　　無愧也圭齋次論諸禪老之文最為明悉而推¶
<pb:KR4h0160_WYG_067-33b>¶
　　　重訢公如此明洪武初復公與蒲室之徒全室¶
　　　泐公同以髙僧見召已見於列朝詩集故不具¶
　　　載¶
　　期石室不至¶
風水不可期知君定來否何處唱歌聲月明大谿口¶
　　送暉東陽往江西省佛智師¶
故家西江上遊子未成歸而我豈不懷所慚志多違十¶
五知好道從師别庭闈朅來苕上寺遭時蹈危機秋風¶
<pb:KR4h0160_WYG_067-34a>¶
走淮甸晏嵗東海涯交情無厚親面諾心已非感子始¶
終意見我無瑕疵愛惡有妍醜人孰不自知目覩凌雲¶
質自足為我規況同早入室甚知多令儀前年黨禍作¶
衆潰如星馳老師卧一室四海浮雲悲我時闕服役頼¶
子能扶持子去我始至曽不慰渴饑遂令八十翁落日¶
鄉土思别來鞠再華田圃霜露滋窮檐白日晩苦心徒¶
爾疲感激子遂行信有天下竒草堂白頭親有弟供甘¶
肥敢忘師道尊恩義無或虧意氣重然諾為道況孜孜¶
<pb:KR4h0160_WYG_067-34b>¶
神機不停佇天馬脱馽覊能不念離索潦倒成荒嬉尺¶
書豈無郵問謁多愧辭我有心與目孰不為鳶鴟母老¶
家亦殫弟妹貧賤離長絶伯父恩骨朽葬無資天誅不¶
可逭何用涕交頤因子感我私聽歌行步遲誓言如白¶
水我歸豈無期¶
　　梁楷田樂圖¶
作勞田中歸酒味薄可漉人生一醉飽良不負吾腹牽¶
攜影參差歌吹非有曲流風一胥靡此樂不可復吾人¶
<pb:KR4h0160_WYG_067-35a>¶
孰非古亦有心與目封倫恨不留重覩貞觀俗昔在唐¶
虞世苗民有不服地墝知良農畜瘠求善牧願持畫史¶
心獻君比和玉朝來愧斯圖惻愴意未足¶
　　顔暉&KR0400;¶
峽冬拖長冰崖滑如積鐵客子涕縱横悲&KR0400;助嗚咽仰¶
視浮雲崩再聽蒼石裂不畏行路難但感芳年歇¶
　　索士巖都事赴淛東僉憲以疾不能送作詩寄¶
　　　别(絶/筆)¶
<pb:KR4h0160_WYG_067-35b>¶
鯤鵬雖鉅物為瑞不如鳯五金利而堅良玉世所重古¶
來徳輔時不必趨俗用公徳配古人文藝復掩衆前驅¶
失班揚後顧無屈宋譬之武事嚴萬甲巻殽雍往年試¶
春闈對䇿天威動烈風挾長波電影掠飛鞚稱此衣繡¶
榮人品頼甄綜任衆難獨専榱桷雜楹棟分憲得問俗¶
施惠徴前痛積水散鳬鷺良疇沒菰葑飛章擇守令邦¶
賦足輸貢懷徳民不欺率教童知誦平生許經濟無由¶
預賔從方外亦何有天地一空洞所慙世網嬰不虞禍¶
<pb:KR4h0160_WYG_067-36a>¶
機中車僨長途暮舟膠哀壑凍甘澤被汚萊巨照燭昬¶
瞢乞退悔苦晩誰無鉢飯供願從金華山芋區荒可種¶
更憐蘇長公忍别阻追送短歌愧知已空懷好音哢¶
　　月支王頭飲器歌¶
呼韓欵塞稱藩臣已知絶漠無王庭馳突猶誇漢使者¶
縱馬夜出居延城我有飲器非飲酒開圅視之萬鬼走¶
世世無忘冒頓功月支强王頭在手帳下朔風吹酒寒¶
凝酥㸃雪紅爛斑想見長纓繫馬上髑髏濺血如奔湍¶
<pb:KR4h0160_WYG_067-36b>¶
手麾欲囘斗杓轉河決崑崙注尊滿酒酣劍吼浮雲悲¶
使者辭歡歸就館古稱尊俎備獻酬孰知盟誓生戈矛¶
斬取樓蘭縣漢闕功臣猶數義陽侯¶
　　曹娥江讀碑圖¶
海門五月潮如山龍伯奰屓蒼蛟頑越俗輕生好巫鬼¶
婆娑踏舞洪濤間羣巫姣服盱獨好歌聲忽絶紅旗倒¶
孝娥死抱父屍出天地無情日杲杲雄詞不愧邯鄲兒¶
萬金莫購中郎題碑陰八字非隱語徳祖有智如滑稽¶
<pb:KR4h0160_WYG_067-37a>¶
豈是阿瞞不解此感媿上馬歸路迷女徳猶能奮其節¶
壯夫氣吐萬丈霓奸雄復欲欺後世白頭猶愛漢征西¶
丹青似是董狐筆千年要與竹帛齊娥江新廟照江水¶
可憐銅爵草萋萋¶
　　太白觀瀑布圖¶
我本白雲人見山每囘首披圖得松泉感我塵埃久我¶
家只在九江口從此扁舟到牛斗翻愁天上銀濤堆石¶
轉雲崩萬雷吼水行地底不上天龍泓豈與滄溟連風¶
<pb:KR4h0160_WYG_067-37b>¶
葉無聲飛鳥絶月光雲影天茫然丈人何來自空谷謫¶
仙招隱當不辱林梢哨雪舞飛華尚想隨風唾珠玉馬¶
首青山如喚人歸來好及松華春泉香入新釀解公頭上¶
巾今者孰不樂荒墳委荆榛遂令畫師意萬古留酸辛¶
酸辛復何益東海飛紅塵¶
　　駿馬圖¶
世無伯樂亦久矣駿馬何由千里至披圖猶似得權竒¶
豈伊畫師知馬意何人致此鐵色驪旋毛繞腹新鑿蹄¶
<pb:KR4h0160_WYG_067-38a>¶
帝閑逺謫天駟下馳來月窟浮雲低古王有土數千里¶
八極周遊寧用爾方今萬國效奔命合遣龍媒獻天子¶
飇馳電沒争辟易萬里所向無前敵男兒馬上定乾坤¶
腐儒詩書果何益幾愁骨折青海煙黄沙野雪穹廬前¶
幸逢好事冩真傳似向長鳴誰與憐嗟我身如倦飛鳥¶
十年繭足愁山川安得千金購神駿攬轡欲盡東南天¶
　　初發金陵夜泊龍灣寄茅山道士李方外¶
人生不必行萬里亦不願讀萬巻書願為茅山十日客¶
<pb:KR4h0160_WYG_067-38b>¶
山僧坐列羣仙圖大風揚旗出天闕小峯萬馬争奔趨¶
俄頃波濤忽破碎木未飛上金畢逋青書晝馳壇室静¶
玉鞭夜擊聞傳呼去年獨宿丹井下天風拂地迎麻姑¶
今年許入玉柱洞誰遣旅食隨檣烏懷人弔古夜寂寞¶
寒江落月號猩鼯祖龍埋金王氣歇梁宫晉苑沈煙蕪¶
想見雲龍映朝日山中宰相良非迂¶
　　㑹曹伯珪¶
故人乍見如生面良久熟視仍驚呼六年怪我憂患餘¶
<pb:KR4h0160_WYG_067-39a>¶
不應豐美如瓠壺煖湯濯足敷座坐呼童㸑玉羮土酥¶
攜過雙林謁大士天華吹墮紅氍毹斷穗清霜農圃浄¶
寒鴉落木漁村孤從遊復恨冬日短張燈待月松堂虚¶
淵明不入惠逺社杜子頗是賛公徒彼皆艱難因生理¶
好事豈有此樂且曹君曹君慎勿疎他年念我專壑居¶
夜來竒夢果有徵乗風萬里雲龍趨¶
　　送張清夫(并序/)¶
　　　清夫呉江人為其友袁通甫收遺文來錢唐作¶
<pb:KR4h0160_WYG_067-39b>¶
　　　歌送别¶
袁子平生妙斲輪未必俱化隨埃塵十年讀詩不相識¶
斯文義與骨肉親徧搜遺藁走江城呉人往往未知名¶
錢唐晩值張公子為我開篋金石鳴昌歜尚須論所好¶
惜哉已往空戀嫪況有張公徳業崇訢也敢不攄懷抱¶
去年湖陰三日雨饑吟待旦聽五鼓風水愁催畫鷁飛¶
松杉喜作龍虯舞别後寄書能幾囘搴裳有約今雨來¶
髙歌擊節孰不樂空山井塌生秋苔王門曳裾三十載¶
<pb:KR4h0160_WYG_067-40a>¶
只今鬢影霜皚皚風流何止一丘壑置之&KR0177;&KR0177;黄金臺¶
　　曹伯珪築室曰桂齋戲作俳偕體¶
阿仙騎蟾白銀闕醉折秋華餐玉屑霓裳曲散墮清塵¶
涼夜素娥悲白髪玉輪碾香空翠寒流光萬里君合歡¶
大星漸低海色白髙齋翠影空團團萬巻芳心期厚地¶
憔悴秋香忍相棄百年若使富貴覊淮南小山歸不歸¶
　　送趙公子去疾侍平章魯公歸蜀¶
所羡還鄉樂兹行得視親魯公黄閣舊宣詔紫泥新給¶
<pb:KR4h0160_WYG_067-40b>¶
傳舟車備承筐玉幣陳㑹靈奔岳瀆移次動星辰父老¶
懷遺愛朝廷眷大臣百年輕重計一舸去留身子職共¶
承重親知囑諭諄行庖供膳早張燕進觴頻寶瑟調銀¶
甲琱盤繪玉鱗雲林還弔古風物獨傷神地勢金城壯¶
山光錦浪勻江喧初上峽樹逺欲通秦牛女天河夜魚¶
龍野水春豐碑臨奰屓髙冢撫麒麟側聽歌淇澳猶聞¶
起渭濵上尊羅甲帳仙仗擁蒲輪朽櫟依瓊樹飛華戀¶
錦茵峨眉尋舊約谷口卜芳鄰願結香山社終陪緑野¶
<pb:KR4h0160_WYG_067-41a>¶
賔相期無逺别萬里月隨人¶
　　次韻張夢臣侍御遊蔣山五十韻¶
勝遊還送客秋日浄郊原别酒歡逾洽行厨禮不煩楓¶
林生晩吹鞠沼媚晨暾滿座金貂貴斯人玉雪温絲綸¶
承異渥黼黻進嘉言宥密皇猷重才華大雅渾披雲簾¶
挂玉前席錦為墩接武夔龍地冥懷鴈鶩村外臺分重¶
寄南服占名藩登麥初横榻迎春及賜旛馮髙荒壝沒¶
弔古斷碑昬種竹期招鳯尋僧共聽&KR0400;洞呀獰蠎化海¶
<pb:KR4h0160_WYG_067-41b>¶
立怒鵬鶱珠鈿沈眢井金鋪委壞垣國初遺老在江表¶
故家蕃及物多膏澤為邦固本根化行民自信身退道¶
彌尊美俗時丕變吾人溺可援山川還寂寞嵗月去翩¶
翻廢館弦聲絶虚龕繪像存苔斑饑鼠走梅卧野蜂屯¶
除道看驄馬來儀集采鸞傳呼驚鹿挺笑語答江喧撫¶
跡多遺恨懷人欲斷魂馭風寧有待斵堊妙無痕師表¶
儒林盛賢勞王事敦不求金躍冶但愛土為塤陳寶徒¶
祠雉桓温苦化黿青山隨地好朱實著霜繁克味和椒¶
<pb:KR4h0160_WYG_067-42a>¶
桂同馨佩芷蓀衡廬肩可拍參井手先捫説劍雙龍吼¶
揮毫萬馬奔築臺先自隗學圃恥如樊破衲多年冷窮¶
檐傍午暄不才甘朽櫟何幸枉髙軒蕪穢煩芟刜泥塗¶
頼力掀班揚鋒逺避屈賈氣還吞舉世懷燕石惟吾重¶
魯璠三光開渾沌萬𣲖出崑崙喜接東山屐叨陪北海¶
鐏辱知榮篚帛懷徳報壺飱多稼欣逢嵗嘉蔬更滿園¶
雲霄翔鸛鶴溟渤偃鯨鯤寒士勤嘘拂諸生淑討論望¶
塵趨末路立雪候重閽縁忝三生舊心㝠萬化元棠陰¶
<pb:KR4h0160_WYG_067-42b>¶
思召伯栁色憶王孫精衛慚填海神鰲力負坤他時愁¶
逺别此意竟難諼嵩華相從去重窺玉女盆¶
　　述懷送觀空海歸臨川七十韻¶
㓜慕空門貴髙蹤世可遺功名輕閥閲塵土豈磷□澄¶
觀難居俗湯休不廢詩三生猶有習四海豈無師身去¶
江湖逺山空雷雨垂諸方驚老宿同舎走羣兒素昧平¶
生願居然㑹面期解牛須肯綮相馬必權竒壯業期軒¶
輊新功日倍蓰氣豪空虎穴戰勝失魚麗五載靈谿寺¶
<pb:KR4h0160_WYG_067-43a>¶
千章白雪詞清遊忘旦暮物論不瑕疵奎畫前朝秘清¶
霜古佛規巖空狐有塔山古寺無基松燎供宵讀芹香¶
助午炊凍泥蛙似蟹春雨菌如芝逺客愁&KR0400;狖村童抱¶
鹿□雲蔵呉猛廟雷䕶栁公碑物色分難數雄材應接¶
疲願終盤谷隱恥事北山移未覺歡娯盡深䝉造物私¶
寒巖徒刻畫元氣忽淋漓共喜師門盛何嗟友道睽清¶
山呉甸沒白水楚天涯落日三年望浮雲兩地思驛書¶
勞白鴈貞信卜𤣥龜果爾期雞黍同心感鐵鎡羣公來¶
<pb:KR4h0160_WYG_067-43b>¶
雜遝餘子去委蛇風日矜神駿雲霄刷羽儀古今存道¶
統師友得綱維今代誰潛子宗門一器之聨芳端不忝¶
清要合如斯自許奔流象何知測海蠡芟夷開樸&KR0554;洗¶
滌脱瘡痍弔古多閒暇登臨甚忸怩山河秦百二宫闕¶
漢罘罳黄壤侵銅狄春風動兎葵林蘇俱異物標晝不¶
同時志大交難合歌長聲愈悲近人山擁座照席月臨¶
池正擬追金玉方將脱馽覊不才還涉世中道遂分岐¶
相失嗟狼狽無謀哂鷾鴯交情淡於水真味美如飴衣¶
<pb:KR4h0160_WYG_067-44a>¶
綻寒分絮囊空逺貸貲鴒原兄弟急犴獄簡書疑仁者¶
應無敵將軍自數竒波濤孤梗汎風雨一巢危亡命憐¶
張儉逃生愧范睢百年俱繾綣千里許馳驅誓欲同生¶
死那能顧渴饑推恩豈望報菲德竟何為吾道縣孤注¶
叢林失一䕫老師甘屏棄弟子頌期頤逝水歸東壑流¶
光及崦嵫空餘匠石斵誰善宰夫胹行獨招羣忌名髙¶
得謗隨長鳴悲病鶴老氣卧孤羆入室猶横榻承顔或¶
奉匜樓孤金驛逺河直玉繩敧未厭從師樂其如念母¶
<pb:KR4h0160_WYG_067-44b>¶
慈江雲連䆉稏山雪濕茅茨短世驚炊黍成功付覆碁¶
何曽犀首貴空作虎頭癡白日真成去青春有别離風¶
煙辭北固江漢抱南箕浪穩饞蛟睡天長白鳥遲鄉闗¶
迷逺近雲樹暗參差幸喜收蠻獠於今静鼓鼙詩成須¶
數寄清響播塤箎¶
　　送何彦敬赴山東憲幕¶
風物中州美人林聖代優恢恢光岳合肅肅羽儀修省¶
署千官盛臺綱衆目收諸公多汲黯文掾獨何休健筆¶
<pb:KR4h0160_WYG_067-45a>¶
囘天險精機洞鬼幽霆奔羣蟄奮鼇負五山浮責已常¶
存恕知人庶寡尤平生周禮樂後世魯春秋西極銷鋒¶
鏑坤維得綴旒元功推衞霍首罪竄共兜陳寶無祠雉¶
桃林已放牛九天行日月一命重山丘幕府非閒散山¶
東且勝遊飇車馳羽檄霜刃避呉鉤白下諸侯酒淮南¶
使者舟風清梢退鷁月冷動潛虯厯數無雙士誰為第¶
一流託交慚素昧道術得相求塵土緇衣涴山林白髪¶
羞送君因有感莫色起滄洲¶
<pb:KR4h0160_WYG_067-45b>¶
　　佛智師歸仰山¶
蚤發扶輿拜鐙明愛白頭故鄉元自好遊子獨淹留壯¶
業真何用孤懷未忍休始終存衆望不敢畏離憂¶
　　送張用鼎遊燕南¶
天上知名久由來漢客星江湖歌白雪風露滿青冥巴¶
蜀須傳檄燕山待勒銘壯夫期逺大不獨抱遺經¶
　　次韻甯宣尉¶
將門三葉貴古劍削霜硎霧巻烏蠻浄風生碧海清投¶
<pb:KR4h0160_WYG_067-46a>¶
壺驚甲帳飛墨動雲屏未愜清遊興松房聽雨聲¶
　　送别¶
沙鳥髙低語江雲斷續飛青山攜手别秋日故人稀落¶
落芳心在悠悠昨夢非歌長不用續鯨浪暗吹衣¶
　　庚午秋過淮安¶
百感何嗟及行人過楚州笛聲今夜月雲物向時秋古¶
驛依城住長河傍海流天王南狩日曽此駐鳴騶¶
　　過淮河口¶
<pb:KR4h0160_WYG_067-46b>¶
水次千家市蠻商聚百艘揚徐元接壤河泗此交流乗¶
傳陪天使浮杯任海漚夜涼瞻斗柄想見上林秋¶
　　送薩天錫照磨赴燕南憲幕¶
蕭寺留詩别髙懷不負公江聲元自急山勢古來雄下¶
榻疎鐘雨登臺落木風重来無幾日除道避乗驄¶
　　楊執中㓜與予同舍自予去鄉里一别四十五年¶
　　　矣乍見俱不相識承恵詩二首次韻謝之¶
勛業雙蓬鬢江湖萬里心扣舷山月近敧枕夜濤深多¶
<pb:KR4h0160_WYG_067-47a>¶
士懷東觀何人賦上林只將絃上趣白雪寫遺音¶
青衿巷南北雞犬識比鄰驟面初疑夢論交晩覺親文¶
章元有命耕釣豈無人老矣非吾願滄洲合問津¶
　　次韻奉答呉可堂左丞致寓九江見貽¶
晩節陶元亮平生賀季真雞豚栗里社賔客午橋春風¶
物三生夢功名百嵗身種蓮毋負約金地不生塵¶
　　萬嵗山¶
蜿蜒金翠倚青㝠虚谷時傳萬歲聲葆羽&KR0436;旓雲氣濕¶
<pb:KR4h0160_WYG_067-47b>¶
玉龍鱗甲夜寒生闗河拱挹皇居壯宫殿深嚴聖慮清¶
自愧山林麋鹿性也隨鵷鷺到承明¶
　　黄河阻風¶
九域重尋禹蹟荒喜聽縣水夜浪浪中原迤邐河流壯¶
元氣汪洋地脈長萬里風雲來黯澹五更星斗下光芒¶
我行不有神靈助風送天香自帝傍¶
　　髙彦敬尚書墨竹¶
西域髙侯自愛山此君冰雪故相看蒼梧帝子秋風淚¶
<pb:KR4h0160_WYG_067-48a>¶
翠袖佳人日莫寒妙處寜論鐵鉤鎖深情莫報翠琅玕¶
誅茅何處陰厓底静看梢頭玉露漙¶
　　送郭幹卿學士赴奎章閣次趙魯公韻二首¶
歲晏俄聞上國行安車可是莫年情早朝翠霧霑衣濕¶
夜直銀河入坐清社稷憂勤霜鬢短江湖歸夢釣絲輕¶
相攜不盡丁寧語歌斷驪駒白下城¶
短褐寜陪衣繡行相忘道術愧深情光分玉樹精神合¶
氣肅金盤沆瀣清孤鳯逺歸阿閣晚六鼇浮去五山輕¶
<pb:KR4h0160_WYG_067-48b>¶
㣲踪亦與扁舟約煙水南詢第幾城¶
　　次韻王繼學侍御金陵雜詠十首(錄/六)¶
　　　新到建業¶
江表風流辱寵臨青山無恙只如今髙陵雲合遺金化¶
秋浦涼生古玉沈吏散圖書齋閣静公餘女樂後堂深¶
題詩石壁山靈䕶莫遣春風薜荔侵¶
　　　東窗看山¶
㣲茫翠浪瀉青瑤木末斜分鳥道遥雲斂江亭初過雨¶
<pb:KR4h0160_WYG_067-49a>¶
月明津樹欲生潮崖根橘柚知誰種磵曲茅茨許共樵¶
不羡東山攜妓看堆盤鱠玉映紅消¶
　　　忠勤樓¶
自負東南一劍横故膺宸翰錫嘉名帛書峴首愁歸鴈¶
鼙鼓江心吼怒鯨落木藂祠孤淚墮西風長笛壯心驚¶
奸雄欺國真兒戲只比蔵鉤漫鬬嬴¶
　　　獨坐君子堂(繼學甞師鄧善/之鄧綿州人也)¶
海上歸來鬢未霜登臨應不愧斯堂風生葆羽迎仙蓋¶
<pb:KR4h0160_WYG_067-49b>¶
華散氍毹供佛香江上蘼蕪隨意緑雨中新樹過人(闕/)¶
綿州學士深埋玉淚濕遺編可得忘¶
　　　賞心亭¶
碌碌從人媿抱闗賞心應共鶴飛還孤舟野水東西渡¶
落日長淮逺近山神鼓乍喧香霧合賔筵初散緑陰閒¶
相思只尺長相隔一似河流九曲灣¶
　　　潛宫¶
御榻當年小殿西龍光照地起虹霓蓬萊珠館珊瑚樹¶
<pb:KR4h0160_WYG_067-50a>¶
夜月瑶臺白玉梯甲帳列營環衞密龜兹按拍蹋歌齊¶
代來故事憑誰紀只有年年杜宇啼¶
　　次韻馬昂夫總管飲仙橋詩¶
鐵鎖髙縣隔杳冥仙橋有路上瑶京夜涼暗覺潛蛟動¶
曉色㣲看素練平坤極尚遺神禹力山靈空識祖龍名¶
爛柯舊事憑誰問石柱題詩薜荔生¶
　　次韻呉閒閒宗師贈茅山徐真人¶
當年野服漫朝天不羨稽山賀老船翠蜃夜蟠金井月¶
<pb:KR4h0160_WYG_067-50b>¶
采鸞朝下玉爐煙俄聞刦燒嗟灰墨還見宫城慶醴泉¶
莫道仙人無白髪步虚聲裏又年年¶
　　次韻薩天錫臺郎賦三益堂芙蓉¶
華開未覺早霜殘留伴仙人酒半闌翡翠巢空秋浦淨¶
落霞飛盡暮江寒玉真對月啼雙頰楚袖迎風舞七盤¶
持向毘耶聽説法病翁元作色空看¶
　　次韻王伯循僉事將上江東留别¶
江南江北白雲秋隨分髙情且宦遊醉著氍毹歸月下¶
<pb:KR4h0160_WYG_067-51a>¶
夢披葭葦釣槎頭光生玉宇秋先見氣肅銀河夜不收¶
明月繡衣終逺别看山不盡更登樓¶
　　謝郭道淵以詩慶住新寺¶
住近城南尺五天眼看金屋㑹羣仙雲霞海上無三島¶
風月人間即四禪父老多情思沛邑從官有意賦甘泉¶
恩波不獨新蘭若麟鳯呈祥五百年¶
　　次韻答曹徳昭臺郎見寄¶
華壓雕闌䕶玉墀光涵珠網耀摩尼室空誰問維摩病¶
<pb:KR4h0160_WYG_067-51b>¶
才絶徒憐顧愷癡塵土汚人思自奮雲霄舉翮欲何之¶
期君臺閣鵷鸞集濯濯清風慰所知¶
　　仲實復和見貽勉答¶
佛國親登七寶墀見超無見總持尼情塵空盡還同俗¶
結習都忘不斷癡東嶺雲歸招共宿北山鶴怨任他之¶
吾徒未識毘耶老衣染天華不自知¶
　　米元暉江山秋晩圖¶
紅樹宜秋晩澄江媚落暉扁舟如喚我莫待白頭歸¶
<pb:KR4h0160_WYG_067-52a>¶
　　畫牛¶
草煖犢子肥牧閒牛耳濕誰知荷蓑翁風雨租税急¶
　　次韻答石室元晦二首¶
不審徃來相熟未青衣迎棹慣看人糗餈分向家家似¶
薯蕷炊香頓頓新¶
貝闕羣仙羅玉質也知天上足金銀深慙造物相料理¶
巖穴偏宜槁木身¶
　　次韻答熊以善秀才¶
<pb:KR4h0160_WYG_067-52b>¶
陞堂齊赴鼔隆隆獨著儒衣謁嬾融也勝朝囘隨鴈起¶
西風千騎過雲中¶
　　古廟折碑圖¶
古廟殘碑野水村行人囘首暗消魂遥天何許孤雲没¶
不盡青山萬馬奔¶
　　虞伯生學士以五詩贈一上人䝉見及一公將歸¶
　　　蜀謁趙魯公次韻二首¶
醉罷蒲陶金巨羅散華方丈寫伽陀扁舟許我從公去¶
<pb:KR4h0160_WYG_067-53a>¶
浩蕩江漚萬里波¶
魯國數年書疏斷每思髙㑹聽雲和别時有約終相覓¶
綿竹江頭雨一蓑¶
　　舟至通州夜雨大作¶
明日京華拂面塵穹廬如雪馬如雲雨聲未忍孤篷别¶
故遣蕭蕭枕上聞¶
　　次韻送寥天與¶
楚江送客暮帆開眼底何人識異材後夜月明潮又滿¶
<pb:KR4h0160_WYG_067-53b>¶
青山空繞雨華臺¶
　　孤嶼圖為鴈山徳長老題¶
澹煙疎樹月朦朧路隔寒潮斷復通添箇茅菴分我住¶
明年飛錫海門東¶
　　秋夜同太原張翥仲舉永嘉李孝光季和龍翔寺¶
　　　聨句¶
先皇日潜邸梵宫冠東南金碧麗紺宇(翥/)旗幢覆瓊㮭¶
六龍駐神馭(光/)百靈䕶鸞驂地蟠龍虎氣(訢/)殿擁貂蟬¶
<pb:KR4h0160_WYG_067-54a>¶
簪文石露篆古(翥/)化城天樂酣杏梁虹飲渚(光/)壁甃蟾¶
生潭複道星辰直(訢/)觚稜煙霧含浮圖琅璫語(翥/)藻井¶
罘罳圅曽暉&KR1143;鐵鳯(光/)清旭昡冰蠶望氣芒碭逺(訢/)問¶
道崆峒嵁御牀塵宛宛(翥/)仙仗華毿毿珠襦鏁玉柙(光/)¶
猊座涌寶龕遺弓泣父老(訢/)執豆奔侯男衣冠閟原廟¶
(翥/)矛㦸圜精藍憑几&KR0402;末訓(光/)銘鼎紀𤣥譚聖祚萬世¶
啟(訢/)法筵諸佛參貝翻譯經六(翥/)圖繪笑像三華鬘衆¶
唄作(光/)象教一嘿諳猿鶴驚此客(訢/)林磵洗餘慚齋厨¶
<pb:KR4h0160_WYG_067-54b>¶
飯香靄(翥/)暝閣鍾聲韽錦□渴獸抉(光/)礎踞雕虎眈洒¶
掃愧無補(訢/)倡酬知匪堪燥吻茗屢沃(翥/)苦心策頻探¶
焚膏續迅晷(光/)卷簾納霏嵐氍毹月采浄(訢/)鑿落雲液¶
甘風籟摐古柏(翥/)秋陰挟髙柟户牖蜂脾矗(光/)丹青海¶
波涵社中合陶謝(訢/)方外師瞿耼息影了虚寂(翥/)栖禪¶
屏癡貪苾蒭交析堲(光/)伊蒲不盈甔心同畧形跡(訢/)累¶
遣㤀憂惔錦雉絡扇羽(翥/)赤螭銜劍鐔㕙豪走奰屓(光/)¶
麈尾揮䰐鬖堅壘避屈賈(訢/)陋邦敵吳郯韻劇魔膽落¶
<pb:KR4h0160_WYG_067-55a>¶
句雄神力擔擁鼻極營度(翥/)刺手勞鈎樳椷筩遞銀鹿¶
蠧葉剔白蟬幢鐙粟蠢蠢(光/)鼎香穗馣馣山河入帝網¶
天人繞優曇(訢/)境勝情自曠理超思彌覃(光/)雲卧委巾¶
舄雨歸借箯籃(翥/)報章媿木李留帖踰黄柑(訢/)話言諒¶
所慕沾醉詎可妉(光/)捧席白足慧(翥/)觸屏蒼頭憨(訢/)偏¶
袒□肩聳(光/)鏤匡鐻耳儋(翥/)吾我涉誕謾(訢/)爾汝志詀¶
諵(翥/)罅發栗穰厚色滃醪味醰(光/)剪韭差可芼食魚更¶
須泔(翥/)青谿渙以瀏蔣陵間其&KR1766;(訢/)兹事付千載相期¶
<pb:KR4h0160_WYG_067-55b>¶
結廬菴(翥/)¶
　¶
　¶
　¶
　¶
　¶
　¶
　元詩選初集巻六十七¶
