# -*- mode: mandoku-view; -*-
#+TITLE: 元詩選
#+DATE: 2015-08-25 00:43:32.654956
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 初集卷二十九
<pb:KR4h0160_WYG_029-1a>¶
欽定四庫全書¶
　元詩選初集巻二十九　　庶吉士顧嗣立編¶
　　社日¶
丘鄰雨止散青烟白叟相違已隔年忽遣大兒三角結¶
打門來覔社神錢¶
　　五月二十六夜宿松林蘭若¶
白沙寨下接飛霞行至招提日己斜睡覺忽聞山寨語¶
不知今夕離吾家¶
<pb:KR4h0160_WYG_029-1b>¶
　　發湖口¶
已過匡廬却向西片帆猶逐暮雲迷路長正是思親節¶
取次驚猿莫浪啼¶
　　潯陽¶
露下天髙灘月明行人西指武昌城扁舟未到心先到¶
卧聼潯陽譙鼓聲¶
　　以瓊扇一握奉致黄明府¶
拾得炎洲月一團殷勤持贈比琅玕情知已是秋風後¶
<pb:KR4h0160_WYG_029-2a>¶
留作明年九夏寒¶
　　鍾陵夜宿聞鐘¶
中年江海夢靈皇夜半聞鐘似上陽一百八聲猶未已¶
更兼雲外鴈啼霜¶
　　日晏¶
昨日相期早出邨今朝日晏未開門可人一夜東風雨¶
緑徧天街舊草痕¶
　　院中夜直¶
<pb:KR4h0160_WYG_029-2b>¶
此身只似到南州莎草寒雞一片秋後夜玉堂誰上直¶
料應少睡更多愁¶
　　離揚州¶
孤篷如磨遶汀沙葉滿平湖藕未花囘首竹西亭漸逺¶
一江烟雨酒旗斜¶
　　過三合驛¶
一春歸計又蹉跎窮粤風光奈病何總有青山千萬疊¶
行人常少鷓鴣多¶
<pb:KR4h0160_WYG_029-3a>¶
　　江上古祠¶
老樹昻藏倚岸隈祠靈經歲鎖蒼苔豚蹄巵酒能多少¶
便(一作/但)有羣鴉旦暮來¶
　　湖面¶
湖面春深煖氣匀青蕪未隕(一作/損)己知春沙灣㪚駐張¶
魚客葦室時驚射鴈人¶
　　北山谷中老父¶
無多林屋冠青山長子成孫鬢未斑問我鄉原何處是¶
<pb:KR4h0160_WYG_029-3b>¶
半生江海未知還¶
　　渡端州峽¶
櫂郎得便泝青流忽報舟前曉霧收蠻語酬人翻自苦¶
好山不敢問何州¶
　　正月二十四日至寳圭驛是北流縣自此遵陸指¶
　　鬱林矣¶
逺辭京闕碧雲端泝盡夷江未到官囘鴈峰南更千里¶
是行誰為報平安¶
<pb:KR4h0160_WYG_029-4a>¶
　　得樟樹鎮便寄家書¶
商船夜説指江西欲托音書未忍題收拾鄉心都在紙¶
兩聲杜宇傍人啼¶
　　臨高阻雨¶
恐傾南海成秋雨急喚西風作晩凉浄掃黎山須見骨¶
莫令楚客屢囘腸¶
　　安定縣¶
島上青雲滅復生誰家吹笛海天明縣堂曉起西風急¶
<pb:KR4h0160_WYG_029-4b>¶
半是深黎夜雨聲¶
　　至富屯¶
承恩千里出江鄉轉歴三關道路長黄葉霧開山市集¶
見人鳬鴈憶横塘¶
　　遊南臺閩粤王廟¶
海角釣龍人杳杳雲間待鴈路迢迢若為借得山頭石¶
每到髙秋坐看潮¶
　　池館夜坐聼雨¶
<pb:KR4h0160_WYG_029-5a>¶
更聲隨雨動譙門頗似聼泉宿楚原客裏青燈如骨肉¶
獨能相待向黄昏¶
　　懐京下親友¶
海上經年思殺人絶憐京國舊交親過江唯有傳柑使¶
寄得書囘是暮春¶
　　寓書¶
欲寫鄉書寄故園行人已逺意空存舉頭却見南來鴈¶
箇箇隨春度塞門¶
<pb:KR4h0160_WYG_029-5b>¶
　　憶得¶
憶得佳人白紵詞幾將天外數歸期自從落盡庭前樹¶
夜夜秋聲總不知¶
　　贈郭判官¶
慈烏夜夜向人啼幾度紗窗兔魄低自有平安三百字¶
無因却寄大江西¶
　　卧病¶
朝來忽見樹藏霞碧草春邊徑路斜佳客不來春雨盡¶
<pb:KR4h0160_WYG_029-6a>¶
山禽啄徧小桃花¶
　　清明日留西山¶
離家六度見清明知是何時出帝京今日登臨倍惆悵¶
好山多似豫章城¶
　　西谷訪人不遇¶
出郭幽人晩未歸青天咫尺見何稀一年秖有春晴好¶
多事楊花學雪飛¶
　　春日上平坡寺¶
<pb:KR4h0160_WYG_029-6b>¶
蘿逕隂隂近百層金輿記是昔人登山僧苦避尋詩者¶
牢閉柴門喚不譍¶
　　章義門送人還南城觀臺¶
郊原平晩緑萋萋獨上髙臺意轉迷古樹鳴蟬城下路¶
送人長憶向安西¶
　　懐臨江寓居¶
石霜峰北淦西頭寄住林塘數畆幽比及到家猶是客¶
對人強自説鄉愁¶
<pb:KR4h0160_WYG_029-7a>¶
　　清明日¶
旅庖欲禁自無烟酒裏中原熟食天不分小桃紅似火¶
為人兒女照鞦韆¶
　　絶句¶
幽人不出戸長開看盡春風長緑苔多謝有情雙燕子¶
暫時飛去又飛來¶
　　題松雪圖¶
旁人不識歲寒松憐殺深山大雪封待得化為東海水¶
<pb:KR4h0160_WYG_029-7b>¶
青天白日卧蒼龍¶
　　贈熊處士還山房(并序/)¶
　　廬山中有山房宋李尚書公擇藏書處今廢矣海¶
　　昏李氏為其先作書堂於建昌州亦曰山房并祀¶
　　尚書焉蓋有慕廬山者矣聞熊修業是間故作此¶
　　寄之¶
尚書舊隠在匡廬亂後傳聞宅己墟祠宇秪今誰薦鞠¶
鬼神猶自䕶遺書石泉宛宛輸池細川樹茫茫映日疎¶
<pb:KR4h0160_WYG_029-8a>¶
不識海昏熊處士冥棲消息近何如¶
　　送馬掾遷湖南¶
聞君暫與故交違去逐西風落葉飛看劔未成今夕㑹¶
拏舟定復幾時歸雲開帝子黄陵廟月過將軍赤壁磯¶
事業還須各努力收名即用繡為衣¶
　　贈李宣使¶
故園雲卧四三年府署依然念子賢莫為馳驅傷逺道¶
但將忠孝感皇天湖南政譽聞爭薦日下絲綸佇近傳¶
<pb:KR4h0160_WYG_029-8b>¶
為報津頭黄菊蘂明當照我上江船¶
　　四月十六日詣東華門奉迎香輿¶
天香曉報出宫城己辦隅頭合樂迎黄鳥低斜衝隊過¶
紫騮疎蕩著班行百王盛祀無遺典萬乗深居有至情¶
失喜快(一作/共)傳湯沐賜禮官識姓未知名¶
　　至夏莊懐平坡舊遊¶
平坡谷前桃杏花年時著屐到君家秖今可買惟邨酒¶
無復能來試石茶簾幙髙髙通紫燕溪流款款伏青蛇¶
<pb:KR4h0160_WYG_029-9a>¶
同遊昨有虞公子却為盧郎得浪誇¶
　　送梁知事之婺州¶
皓月青雲若箇還送行恨不共吳船新官浙下皆名郡¶
舊宅山東有賜田禮樂固應張盛代簿書勿用歎流年¶
經時不見曹員外今日因君重惘然¶
　　追和盧修撰張平章園亭觀花飲¶
白藕花邊香已秋西郊風物野亭幽未須短杖扶持病¶
且遣孤尊斷送愁紫氣近連飛鳯闕青山遥隔釣魚舟¶
<pb:KR4h0160_WYG_029-9b>¶
勝遊縱在招要外猶解因詩頌醉侯¶
　　秋日集詠奉和潘李二使君浦編脩諸公八首¶
古薊城邊白露零秋聲不任旅人聼差差乳燕朝辭舍¶
嚦嚦髙鴻暮過庭以病酬閒翻自惡將愁抵醉秪難醒¶
何人解擬匡廬賦千仞岡頭瀑瀉瓴¶
生也無涯死有涯抛書幾擬問南華要知立志非多事¶
但使成言自一家寒樹接天霜映鶻濕蕪滿地雨生蛙¶
相過倘遂𢹂尊酒檢按牆東野菊花¶
<pb:KR4h0160_WYG_029-10a>¶
迥無江左管夷吾誰復能稱晉宋書運本關天聊爾耳¶
力能蓋世復奚歟百年草草雲龍地四海悠悠法象廬¶
曾向鍾山酹芳草至今心死及菑畬¶
流落移家白帝都低頭媿盡馬相如題橋一字終何益¶
(一作/補)賣賦千金竟或無風月長留前輩詠塵沙滿載古¶
人書此身泛寄空江上己異當時舊鬢鬚¶
潘公牆角樹連庭曾是笙簧晝夜聼門巷秪今埋糞壤¶
輪蹄自昔走雷霆長因午睡思茶竈却為朝吟款竹扃¶
<pb:KR4h0160_WYG_029-10b>¶
若續濟南名士録莫令憔悴鵲湖亭¶
李侯髙朗若空晴議論詩書滿腹撐期接仙舟應少便¶
偶分宫硯亦多情蠻荒異俗中年歴河漢頻秋向夕傾¶
此去暫煩南郡守旗旄勿用野人驚¶
浦君髙價本璠璵多幸蒹葭得所於學道初輕千里驥¶
收功直到九州魚詩探飯顆尤難測賦擬蘭陵定不虚¶
日日西垣更夜直還應共我惜居諸¶
秋入江山錦繡開白雲紅葉盡詩才句成底用三年得¶
<pb:KR4h0160_WYG_029-11a>¶
槎在應須八月回自是每為浮客累非關不受故人催¶
憑將寄語詞林老風雨重陽又近來¶
　　送白无咎太守之郡¶
瀟灑中書舊省郎排雲曾攬舜衣裳一麾況復守名郡¶
萬事不如歸故鄉馬首漸違燕闕雨鴈聲欲度晉城霜¶
漢廷擇相皆良吏蚤奉潘輿謁建章¶
　　奉同陳應奉訪友人不遇¶
翰林小暇出西城京國餘秋晩更明鷗度折磯心已熟¶
<pb:KR4h0160_WYG_029-11b>¶
馬逢危石眼偏生疾風稍定樓臺色㣲照猶含鼓角聲¶
㑹合何因得惘悵潛夫秪媿未潛名¶
　　寄别倪大同¶
知君乆住玉真壇日與飛仙弄紫環從此便令行地縮¶
逢誰不説上天難鶴邊紅日浮觴送馬首青山抱檄看¶
相好何因不相别寄詩應到暮雲端¶
　　將赴雷陽送羅提舉之任廣東¶
松滋暫泊薊門船復指番陽(一作/禺)路幾千茉莉香深和¶
<pb:KR4h0160_WYG_029-12a>¶
酒露桄榔葉暗煮鹽烟齊人舊算無遺䇿漢史新藏有¶
賸錢莫為遐荒心力怠珠(一作/朱)崖更在海南邊¶
　　休日出郊¶
歇馬髙林烟霧開感今懐古獨登臺遷臣逐客皆前輩¶
幕長郎官盡上才放浪已聞窮九域飛騰終合近三台¶
謝公自有青雲屐且與從容歩紫苔¶
　　寄友人¶
繡衣行部直南州幕府英名蚤歲收如此一臺兼二妙¶
<pb:KR4h0160_WYG_029-12b>¶
令人萬里破千愁桄榔葉暗潮聲暮薜荔花懸岳影秋¶
此去三湘寧乆住近天須應璽書求¶
　　題黄隠君秋江釣月圖¶
舊識先生隠者流偶因圖畫想滄洲斷雲滿路碧窗晩¶
明月何年青嶂秋世故風塵雙短屐生涯天地一扁舟¶
何由白石空磯畔招得人間萬户侯¶
　　寄上甘肅呉右丞¶
塞上孤鷹白雪毛塞門風物静蕭騷黄河西去從天下¶
<pb:KR4h0160_WYG_029-13a>¶
泰華東來㧞地髙枸杞莫將如薏苡醍醐足飲勝葡萄¶
遥瞻圭袞還朝日正屬江湖心緒勞¶
　　九月十九日京東門與董右軍諸公别至通州還¶
　　寄在京朋遊(一作/舊)¶
臨分強顔作笑言上馬慟哭投烟邨十年總仗舊交力¶
萬里獨懐明主恩南極下頭星象少東風近便(一作/處)栁¶
梅繁時人秖怪丹砂令(一作/冷)曾以虛名細討論¶
　　山齋¶
<pb:KR4h0160_WYG_029-13b>¶
山齋朝雨竹光匀茶竈催添石火新對語黄鸝真不俗¶
飛來白鷺淨無鄰辭榮豈敢要時論賞靜猶應愧古人¶
報道林河春漲起少須重理舊絲綸¶
　　傅之經歴謁告還湘中未語别而宵征翌日與僚¶
　　友追送生居亭中二首¶
美人歸思落滄波昨者論心肯重過寒盡極知春意在¶
夜深無奈月明何海隅雖暫違霜幕天上應須接玉珂¶
如此才賢移病去瘴煙端的為誰多¶
<pb:KR4h0160_WYG_029-14a>¶
北風盡日破南溟行路經年倚夀星子自全家依翠岳¶
我猶萬里隔青㝠山田鹿下投書去水館猿啼却坐聽¶
王事馳驅知有素何由重見此郵亭¶
　　十月九日詣天光門上進三朝實録¶
儀鑾簇仗滿雲端玉鑰初開衆樂攢三后龍光周典冊¶
羣臣鵠立漢衣冠爐香著日浮晴靄宫樹斑霜試曉寒¶
千騎前頭都不避(一作/見)秖傳學士拜金鑾¶
　　歸來¶
<pb:KR4h0160_WYG_029-14b>¶
十載歸來問草堂入門喜見葛山蒼慈親己慰占烏鵲¶
稚子行堪詠鳯凰新理園池幾剏物小移松柏且分行¶
卜居未是居難卜為恐旁人議(一作/笑)楚狂¶
　　辛酉歲元日(延祐七年三月英宗即/位是歲改至治元年)¶
西山千仞鬱崔嵬山下樓臺紫翠開玉帛㑹同來萬國¶
璣衡懸運屬三台嘗聞海客談金鼎更見祠官進玉杯¶
慚愧詞臣今白首乆無賦頌獻蓬萊¶
　　曾教授赴韶州¶
<pb:KR4h0160_WYG_029-15a>¶
荔子紅邊五月初廣文去住定何如報恩豈戀將軍馬¶
治盜聊迂太守車多近藤蘿安吏舍少憑椒葛附音書¶
到官定有佳聲薦瘴雨蠻煙細祓除¶
　　靖海縣¶
海縣春深沙氣暄居人生事不離邨上梯取斧料桑尾¶
抽橛移舟繫栁根己過清明違帝里不妨紅白徧江園¶
持盃試與酬風物深媿樊遲學圃言¶
　　百丈春日紀懐¶
<pb:KR4h0160_WYG_029-15b>¶
東風乆不到新堂生意雖㣲未卒荒草上葫荽偏挺特¶
花間蘆菔故髙長時來豈盡栽培力物化須知長養方¶
葵藿有心終莫奪每聞支笏照滄浪¶
　　寄題集賢周司直悠然閣¶
番陽東下萬山圍魁閣崢嶸面翠㣲雲接大荒迴古色¶
波涵落木動晴暉宦情靜與遊魚逝詩思長隨夕鳥飛¶
乆待倚䦨成獨酌癡兒了事各須歸¶
　　歸思¶
<pb:KR4h0160_WYG_029-16a>¶
陶公歸思定如何山郭春風長薜蘿直道當官惟任拙¶
庸才負禄祇慚多江山實自辭家隔日月虚隨閉户過¶
㸃㸃飛鴻向天末憂端不類澤中歌¶
　　風止聞鵲¶
荒山逺水放輕舠頓雨顛風戒敝袍五六月餘鄉問絶¶
二千里外客心勞樹間鳥鵲聲頻好天上麒麟格自髙¶
獨有武夷看未了野人寄語壓香醪¶
　　奉和王繼學懐濟南舊遊四首¶
<pb:KR4h0160_WYG_029-16b>¶
前輩風流逐斷澌濟南舊録故人詩遥知靈運初游日¶
正是元方後載時青社寥寥成異物丹丘皛皛屬遐思¶
壯年易動離居感繾綣花前金屈巵¶
樓上看山翠黛浮樓前沽酒錦纒頭登臨試與詢湖鴈¶
豪傑親曾侣海鷗沙嶺曉晴雲散出野亭春盡水交流¶
意中故舊那能得強擬偷生賦逺遊¶
每愁大手不如燕多見公侯勝昔年計拙欲求千户等¶
心勞正類十洲仙幾囘見月思歸去暫到臨風復惘然¶
<pb:KR4h0160_WYG_029-17a>¶
剪盡緑楊三萬樹多因無處著啼鵑¶
手接新詞絶底清一雙白眼為君青寰區正待新年榖¶
江漢徒傳赤日萍斷雨潛蛟虚水榭逺波迴鷺實雲汀¶
此情可在齊州外不解無人問獨醒¶
　　上真應寺觀寺後龍湫湫在厓上蓋由寺北下馬¶
　　並髙數十折得之又數歩許得巨石有僧龕其中¶
　　云即唐盧叟所隠成道處時日斜方焚香誦經聞¶
　　客至乃輟誦相迎作茶云¶
<pb:KR4h0160_WYG_029-17b>¶
憑高窈窕辨精藍濯佩還思訪古潭字扁孟家題處碣¶
洞留盧叟去時龕近人野鳥如曾識問客山精不敢談¶
聞説平坡猶在上登臨雖倦且停驂(徳機本集至元間/臨川葛仲穆所編)¶
(以下又從清江楊翬刻本/及諸家選本所見録人)¶
　　節婦王氏¶
妾年四二三始識月團圑十二學女工刺繡如鴛鸞十¶
九嫁夫家事姑施衿鞶夫婿良家兒世籍為王官雖聨¶
朱紫貴不習綺與紈過庭執詩禮開口若驚湍風儀在¶
<pb:KR4h0160_WYG_029-18a>¶
一時爭作玉人看天地忽降毒摧折青琅玕囘首四¶
十春景光若流丸貞心守松柏芳性軼芝蘭落月簾¶
帷曙西風機杼寒沈思徃昔事淚下紅䦨干豪客至¶
茅屋舉家竄林巒入房衛病姑身死白刃攢相向義憐¶
釋視死色無難親知為歎息保社為辛酸欲與上州府¶
為妾旌門䦨妾實無所願所願在所安婦人徃從人阿¶
母涕汛瀾送行遺之語敬順無違歡匹偶固有時寧知¶
憂患端辛苦蹈物變豈羡身獨完殷勤謝舊故聞者摧¶
<pb:KR4h0160_WYG_029-18b>¶
肺肝¶
　　重五日至西峽渡邂逅閩帥王侯盛稱山川之壯¶
　　余謂可以為知矣亦復有賦渡近方山之下¶
繫馬西峽間朝曦射厓赤城中見方山江上成亂石縁¶
流感重險攬勢得鉅敵不有歌詠懐徒困馳驟役因之¶
竊歔欷美哉此歎息尊醑清屢注盤荔朱新摘紛厖異¶
方俗卓犖同門客去去無乆留薫風蕩南國¶
　　袁州謁韓祠已宜春臺晩眺¶
<pb:KR4h0160_WYG_029-19a>¶
乗月泛修渚凌晨訪崇臺曾甍匝地起疊觀凌雲開時¶
須炎夏首斗柄從南迴四周翠巘出六合清風來王明¶
猶日月憲令若風雷惠澤緑郊樹陳蹤蒼澗苔鼓鐘代¶
寂寞輪軫路徘徊聞兹守郡者自昔何雄哉百鳥見孤¶
鳯衆星麗三台吏負鈞石寄法己毫分該云胡荅臨眺¶
逺揖謝英才¶
　　樂㑹縣¶
早發端趙邨暮投樂㑹縣縣阻道路長但見水蔥蒨輕¶
<pb:KR4h0160_WYG_029-19b>¶
風掠溪糜好月觸石面前行日已分後從氣猶眩役者¶
向我言前年土豪變黄旗伐畫鼓樵屋擬牙殿居民絶¶
烟㸑搬併入淮甸却又遭刼殺流動靡安奠羣夷盡蜂¶
起盡用血洗箭公然肆浡暴請與官軍戰官軍幸努力¶
摧落得深便雖獲覆其巢姦愚不勝譴于今郊原間芳¶
草白骨徧我行適夜分聽此毛髪旋前岡明炬火叫應¶
欣蹂踐官吏候我來始與人相見沿河島沚深問路山¶
田轉啾啾烏鳥鳴靡靡鞍馬倦一從違京國幾度夢霜¶
<pb:KR4h0160_WYG_029-20a>¶
霰何所非異鄉開懷謝身健¶
　　奉寄翰林鄧侍講¶
曩承持節江之東騎驢再上蓬萊宫蓬萊仙人歌白鶴¶
聲落五湖烟雨中世間爵禄不易致何獨去就如飄風¶
朝廷禮樂須制作六經隠義資發䝉論思廟堂集耆碩¶
啓沃寧讓前諸公閉門讀書古都市四輩冠蓋方隆隆¶
我生生長在窮谷那有文字爭人雄謬蒙引譽百僚上¶
負禄府署慚無功一别十年還又五昔者少壯今成翁¶
<pb:KR4h0160_WYG_029-20b>¶
誰知復客七閩下隔二千里來詩筒羸軀頓醒瘴厲惡¶
頼以慰此心忡忡粤王城南浪自白粤王城西花正紅¶
　　凌雲篇¶
徃與凌雲山人披虎豹謁太清是時東風滿瑶京緑楊¶
三月聽流鶯君隨挂席湘江行予亦騎馬趨承明手把¶
宫袍厭縛身却憶南溟有縱鱗四年辭海岳一舉上星¶
辰逢君却向凌雲下心上經綸甚瀟灑半夜清猿四合¶
啼長松古月照回溪桃花源上路一去意都迷我本凌¶
<pb:KR4h0160_WYG_029-21a>¶
雲峰畔客何日相從卜其宅早服還丹生羽翼共脱朝¶
衣挂青壁¶
　　萬竹亭¶
誰能買山種萬竹殘年請老住巴蜀結亭更在竹中間¶
四面雲溪寫山麓風敲最覺夜眠清雨洗勝延秋望緑¶
日吟不限三千字日飲定須過百斛隴西仙翁持斧客¶
散馬凉城行新菊為言令弟隠滄江如此風流天下獨¶
乃家正在蠶茨野束束琅玕繞茅屋方知白眼待時人¶
<pb:KR4h0160_WYG_029-21b>¶
箕踞科頭自為俗是邦子雲劇博雅閉門草𤣥食漢禄¶
多縁未識此君心徃事㣲瑕傷白玉使君自是廊廟具¶
方駕前修詎為辱平生抱負勁直節日暮天寒照空谷¶
始我瞻望望不及終我歎嗟嗟不足乞官倘或從西遊¶
向子亭邊祝黄鵠¶
　　贈别清夫還吳¶
新雨不作泥鉤輈樹上啼征夫懐逺路家在太湖西别¶
家今幾度楊柳江邊樹念鄉車輪下漸是中年路萬事¶
<pb:KR4h0160_WYG_029-22a>¶
中年尚可期人生且莫長别離長别離向何方九江落¶
花清浦香王雎斑斑鳬乳黄南望不見三高堂奈何游¶
子思故鄉我家諸公濟時早功成身退合天道當時未¶
必知者賢挽不迴之卧烟島後來閲盡虧成事始識從¶
之去時好我不能赤手縛虹霓又不能委身同草木生¶
逢堯舜世肯受泥塗辱昨者誤奮龍門雷蝘蜓嘲之自¶
云足憂來舉觴酬白日唯有皇天照空谷張公子呉江¶
生我有千載意不羡身後名為君寫作贈行曲曲中鏗¶
<pb:KR4h0160_WYG_029-22b>¶
戛難為明君行不聽我意平明日買船棹秋聲亦欲東¶
下窺蓬瀛飄然此去白玉京須卿禹穴來相迎相迎未¶
見須相待客行雖遲心未改¶
　　即事¶
隨地居能勝因人景倍饒折花疏䓿萏移雨近芭蕉放¶
浪明高蹈留連近乆要虚心待世慮已任過雲飄¶
　　蘓李㑹合圖¶
未識沙場苦空曾奉使來詎知羝乳約不抵鴈書迴漢¶
<pb:KR4h0160_WYG_029-23a>¶
節風霜古胡笳旦暮哀誰憐太史令心為故人摧¶
　　六月初十夜雨止玩月有感¶
雨歇青林迥虚齋生夕凉簾帷方度月枕簟已懷霜地¶
角家何在雲端路轉長慈幃近安否歸覲不能忘¶
　　王武子相馬圖¶
偶然來廐吏喚作九方皋毁譽依名立周旋逐物勞神¶
馳風電足眼冷雪霜毛事有遭逢者騏驎固自高¶
　　八月十五夜¶
<pb:KR4h0160_WYG_029-23b>¶
城上初聞柝天邊獨倚樓可憐今夜月還照異鄉秋燭¶
暗頻移席簾虛不上鉤回文錦機字寫得大刀頭¶
　　風雨¶
風雨忽如此空山方晝眠故應為計拙可復要人憐燈¶
火鄉邨路桑麻杜曲田悠悠今視昔把巻一茫然¶
　　贈别南劒李使君三十韻¶
北户羣山表南雲九域西君今行欲徧此意别都迷妙¶
句人誰識前年手自題(李以烏撒宣慰同知改吏部/侍郎使交趾有南征詩一律)絶¶
<pb:KR4h0160_WYG_029-24a>¶
崕鉤象譯懸徑摘烏栖炎隩通冠冕邊陲重璧圭禮新¶
尊璽節名故籍金閨勞有恩言切歸無寵數躋宸心端¶
外見廟誼肯中稽望譽騰青𤨏輝光拂紫泥旌麾深假¶
借民社載扶攜猛氣排蒼鵠幽思啓碧雞動應多愜㑹¶
行豈强扳提皂蓋喧童穉黄堂拜耄倪天機馴虎兕帝¶
力及鳬鷖越厲冬深少閩烟晩向凄野人封水竹郡吏¶
接山谿汊碧荷香弱坡紅木實齊九秋鵬鶚翮萬里驌¶
驦蹄導從羅弓矢登臨按鼓鼙少須青玉案與報白銅¶
<pb:KR4h0160_WYG_029-24b>¶
鞮忠信先蠻貊文章協璧奎孰云當近服不遂慰蒸黎¶
執手闗河早論交歲月睽物華盈眼亂春色傍人低謝¶
豹空洲隠王鳩逺樹啼國容方整整旅病轉悽悽謬忝¶
詞垣宻㣲能官秩卑從班窺遂霸浪漫笑山嵇何日同¶
尊酒因風獨杖藜延平寶劒氣旦旦候虹霓¶
　　寄甄氏訪山亭二十二韻¶
問子亭何許滹沱舊水頭谷陵千載異風物四時幽城¶
郭長無事琴尊或此游窗攄平野秀户接亂泉流猿鳥¶
<pb:KR4h0160_WYG_029-25a>¶
相賓送漁樵互獻酬太行晴日近碣石晩烟稠莽莽青¶
天外離離碧海陬都將神迹化只可笑談求大檻花周¶
映虚階葉競抽豈容黄壤汙秖為白雲留更就諸峰老¶
寧須萬户侯心知嗜好酷勢肯去來休予亦尋山者人¶
疑避世儔偶然依紫閣不是謝丹丘薄與江湖逺頻嗟¶
歲月周夢嘗經五嶽思屢繞三洲室宇憑誰寄園林誓¶
自収把書消旦暮種藥引春秋地僻澄官冗天空掃旅¶
愁幾時攜古劒萬里覔扁舟賸想高人趣空懷賤子羞¶
<pb:KR4h0160_WYG_029-25b>¶
猶勝徐市俗瀛島計悠悠¶
　　曉山謠贈别金陵陳處士¶
昔我望天岳于時春正深雞鳴九州陌鶴警萬花林旭¶
日騰重海宵霞映别岑露條承嶫&KR1005;雪澗瀉嶔崟馬足¶
無由定鸎聲不可尋畏鐘牽逸覽拄笏繫虚襟每想丘¶
中趣如懸空外音十秋傷逝水千壑記捫參晩遇陳夫¶
子高談契夙心天形疏造化月眼識浮沈宦路悲懷玉¶
君門惜和琴豈因平旦氣薄示暮年箴但恐丹崕失何¶
<pb:KR4h0160_WYG_029-26a>¶
愁素髮侵㑹當期絶巘與爾鍊黄金¶
　　贈裵秀才¶
江邊見立春花老問征人物色隨鄉異風光逐候新朝¶
廷方貴士經術足謀身舉世皆騰踏如君獨隠淪鳴山¶
應鸑鷟在野決麒麟已用遺經試寧辭累牘陳飄颻行¶
李别繾綣酒杯頻四海多英俊諸公自等倫雲霄開大¶
道溟漲接通津百囀倉庚近雙飛蛺蝶匀欵留俱藴藉¶
歸到莫逡巡肯薄傳家賦猶堪博釣綸¶
<pb:KR4h0160_WYG_029-26b>¶
　　贈别鄧修撰歸杭州¶
東風二月禁門鸎天上佳人有逺行惜路頻瞻霞上日¶
望家直到海邊城休須滿假辭三徑定約重來賦二京¶
回首津亭萬家栁初非憔悴獨關情¶
　　謝冷架閣春日東麓見懷¶
空谷白駒消息遲東風楊栁萬烟絲珮環憶為同心贈¶
書榜傳看俊手施曾以陋居追徃昔却因嘉遯感今兹¶
相思恐渉山靈怪不遇仙人不記詩¶
<pb:KR4h0160_WYG_029-27a>¶
　　送别周儀之推官赴錢塘并簡李四祕書¶
武帝龍飛第一春京華相送各沾巾詎知邂逅文身地¶
總是棲遲皓首人山驛蛟眼星滿洞水鄉鴈起月迷津¶
若逢李洞南天竺為説前書感謝頻¶
　　送李祕書洞¶
祕書出自蓬萊苑流落東呉又一春見月定懐騎鶴侣¶
聞秋肯讓鱠鱸人吾曹事業徒温飽子等居諸異隠淪¶
海表何由攜手再相憐同是老詞臣¶
<pb:KR4h0160_WYG_029-27b>¶
　　寄題龔氏山園¶
居士名園何處求無有是中風物幽巖花故解分藤綴¶
澗水新能合竹流緑幙黄簾圍玉樹青天白日暎朱樓¶
醉吟自爾人難識況是心輕萬户侯¶
　　五月二十日發雷州過徐文次驛候役者不至留¶
　　二日¶
乆約歸呉弄釣舟海天羇思復悠悠誰知樹底春生月¶
獨坐人間地盡頭粉壁舊題分蘚讀瓦罌新酒接花篘¶
<pb:KR4h0160_WYG_029-28a>¶
邊鴻固是南來絶絶為雷城信滯留¶
　　送元經歴赴廣東¶
番禺直北望長沙元帥持戈鎮海涯萬里送君歸幕府¶
幾時為我寄梅花雲蒸巨浪魚吹岸栁壓荒山獠陣牙¶
欲托鄉書妨枉騎湄湘西上是吾家¶
　　壽宫¶
武帝初行祀竈方祠官宫女儼分行石欄井井通金殿¶
金蓋童童出畫牆但見擾龍呼作相未聞騎鶴拜為郎¶
<pb:KR4h0160_WYG_029-28b>¶
秖今松柏縁原廟時接雲軿下大荒¶
　　贈陳提舉¶
便令回首綰青銀已負南宫第一人文武既興殷士貢¶
申轅猶比漢儒真離鴻苦事風霜急伏驥深心道路親¶
若遇清溪尋舊隠洗觴猶及艾陵春¶
　　和謝伯雨見惠之作¶
騷靈(一作/靈均)逝矣不堪呼幾欲南遊訊楚巫城郭烟濤垂¶
白帝星河風露浥黄姑幽人徃恨九關豹佳士今猶千¶
<pb:KR4h0160_WYG_029-29a>¶
里駒乆客資君(一作/政資)相慰藉可能無意謝飛鳬¶
　　蓮房¶
憶得花神一笑歡六郎家住小江干佳人怨等秋風近¶
穉子眠聽浦雨寒强為折來開户牖誰將鎔出擬杯盤¶
少年太守思兄弟戢戢青頭莫漫看¶
　　畫馬¶
一自房星下渥洼龍媒多在玊皇家赤毛灑血㣲生汗¶
黒暈圑雲整作花不待老能知失道固應來是涉流沙¶
<pb:KR4h0160_WYG_029-29b>¶
如今豈少真神駿猶有丹青紙上誇¶
　　獨立¶
能詩不得靜中師又是天涯獨立時高閣夕陽人影亂¶
曲河新水棹聲遲一身慷慨家仍逺十口凄凉歲薦饑¶
偶爾憑䦨感風物臨流先被白鷗知¶
　　草堂¶
草堂不在萬山峰時有幽人歩徃蹤雨壓牆烟籠薜荔¶
石行渠水鑑芙蓉清名豈讓陶貞白共住猶强陸士龍¶
<pb:KR4h0160_WYG_029-30a>¶
忽憶鴈行天外去歸來期在粤城中¶
　　雨後坐郝大參亭子¶
每見人來問草堂偶從燕坐憶滄浪地形逺競朝霞爽¶
林氣清分宿雨香移石旋成行藥徑障泉思引釣魚航¶
他年紫綬歸黄閣几杖苔生儘不妨¶
　　公堂暇日¶
新起危樓接大荒海天竒觀壓殊方周牆恨未髙千尺¶
猶見他家竹短長¶
<pb:KR4h0160_WYG_029-30b>¶
　　將如靖安徐文學自新挐舟來候良有古意以詩¶
　　留别¶
西風危棧逼青雲稍下臨江細路分問縣尚須窮日到¶
棹歌無計得留君¶
　　懷京城諸公書崕州驛四首¶
甚憶清河元侍講送行猶有玉堂詩只今夜夜隴頭月¶
照見征人有所思¶
復憶濟南張吏部作詩文氣壓諸公佳兒亦是門生軰¶
<pb:KR4h0160_WYG_029-31a>¶
尚想他年似若翁¶
繡衣御史果能文蜀道新來有李君記得京城黄菊爛¶
為余來覔董將軍¶
妙為文字吾雄甲精切于今孰與儔説著奉常虞博士¶
恨渠猶不見崖州¶
　　縣下鑿池種樹成聚晨起視水深五寸而草樹承¶
　　夜雨後蒼翠鬱然可愛戲題㕔柱¶
㯽榔池上芭蕉雨更種垂楊十六株中有玉堂蕭散吏¶
<pb:KR4h0160_WYG_029-31b>¶
檢書正對輞川圖¶
　　至烏石邸舎二首¶
不見居人只見邨離家茅屋又黄昏面前滄海來無際¶
聞説占城對縣門¶
苦竹叢西石色烏來時依舊驛亭孤自從歴徧崖州路¶
不敢彎弓射鷓鴣¶
　　福州雜詩三首¶
前日題詩自候官計程今日到雲端家人定得平安字¶
<pb:KR4h0160_WYG_029-32a>¶
最念癡兒不解看¶
海隅霜熟蠣房肥獅子橋東望翠㣲安得建陽一斗酒¶
少隨甘㫖到柴扉¶
虎豹幾曾驚石鼓魚龍獨解隠金沙遮藏翠荔餘千刹¶
掩映朱霞倚萬家¶
　　至海口¶
曾隨仙仗集靈臺流落于今豈不材但比麻姑休狡獪¶
兩行持節過蓬萊¶
<pb:KR4h0160_WYG_029-32b>¶
　　上元日¶
蓬萊宫闕峙青天後内看燈記徃年誰念東籬山下路¶
再逢春月向人圓¶
　　二月二十四日自瓊州出白沙驛阻風二日不得¶
　　渡海是日有幕客送寒衣却出賦詩¶
盲風怪雨一時清又阻扁舟兩日程天意似將留客住¶
明朝浮海看清明¶
　　鬱林次韻寄懷王天輔知事¶
<pb:KR4h0160_WYG_029-33a>¶
乍喜連山瘴霧収黛睂更自鎻鄉愁自從行李違滄海¶
九日初逢第二州¶
　　齋居即事用敖徴君韻二首¶
故人不見意何如流水孤邨處士廬猶記去年霜橘熟¶
分甘曾得寄來書¶
桑溪竹圃路圑圑門巷都非少日看送客棹船頻借問¶
向來江面是䦨干¶
　　趙僉憲舊居¶
<pb:KR4h0160_WYG_029-33b>¶
閒門付與東風埽獨客殘春思逺道日午不見蝴蝶飛¶
細看兒童弄芳草¶
　　春日次韻友生絶句二首¶
馬頰河陽近北辰去來猶爾恨通津陌頭總是春風樹¶
自笑楊花只戀人¶
旅食京華日欲晡家園迢遞隔天隅妻孥預識羇懷苦¶
解事新來一字無¶
　　西軒即事¶
<pb:KR4h0160_WYG_029-34a>¶
行厨晩食坐蕭條欲買鏘魚待早潮鼓絶山城門未掩¶
夢和疎雨度西橋¶
　　春日西郊¶
東風千里福州城緑水青山老送迎惟有垂楊偏待客¶
數株殘雨帶流鶯¶
　　聞角¶
西風嫋嫋拂弓旌千里來聽曉角聲縱復凄凉歸未忍¶
炎州此外更無城¶
<pb:KR4h0160_WYG_029-34b>¶
　¶
　¶
　¶
　¶
　¶
　¶
　¶
　元詩選初集巻二十九¶
