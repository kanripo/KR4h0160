# -*- mode: mandoku-view; -*-
#+TITLE: 元詩選
#+DATE: 2015-08-25 00:43:34.376336
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 二集卷二十一
<pb:KR4h0160_WYG_089-1a>¶
欽定四庫全書¶
　元詩選二集巻二十一　　庶吉士顧嗣立編¶
　　貞素先生舒頔¶
　　　頔字道原績谿人父𢎞字彥洪號白雲先生頔¶
　　　年十五六與同郡朱允升鄭子美程以文講明¶
　　　經史之學比壯受業姑孰李青山之門陶子敬¶
　　　潘元叔並為同舍生時馬中丞伯庸韓祭酒伯¶
　　　髙皆器重之至元丁丑江東憲使揚珠布哈辟¶
<pb:KR4h0160_WYG_089-1b>¶
　　　為池陽貴池教諭秩滿調丹徒校官館于平章¶
　　　秦元之之門至正庚寅轉台州學正時艱不仕¶
　　　奉親攜書歸遁山中嵗丁酉衛國公定徽郡交¶
　　　章禮聘髙卧北山之陽以疾辭不出洪武丁已¶
　　　考終于家年七十有四道原辭聘後誅茅結廬¶
　　　為讀書所扁曰貞素齋自作貞素先生傳其略¶
　　　云華陽山中有一老翁年踰七十皓髪炯瞳齋¶
　　　前植花數本四時紅白相繼環以湘竹良辰美景¶
<pb:KR4h0160_WYG_089-2a>¶
　　　親朋叙談有酒酌數行蔬肴隨所有陶陶然不¶
　　　計家之有無也風清晝閒或篆𨽻數章意與筆¶
　　　悟則快然自得雖不逮斯繇然時人亦莫予解¶
　　　因自題所著曰古澹華陽稾貞素齋集同里唐¶
　　　桂芳仲實謂其詩盤桓蒼古不貴纖巧織紝之¶
　　　習字尤喜樸拙識者曰宗漢𨽻非八法也¶
　　為苗民所苦歌六十韻(時丙申二月/初七日也)¶
二月日初七壓天風雨急僕夫問訊囘苗民水渦集倉¶
<pb:KR4h0160_WYG_089-2b>¶
卒戒行李二三競奔入天寒泥塗滑出戸行不得或牽¶
牛數頭或縛雞數隻長槍插檐髙短劍耀白日動輒便¶
殺人相遇焉敢敵雜以無藉徒孰與分南北老母驚且¶
憂扶持間道出彼来此已遁囊槖罄收拾急度墓頭嶺¶
復恐見雪迹行行葉由凹手足俱戰慄兒云母疾行母¶
説疲無力坐憩長松下蔽身草不密又逢惡少来見罵¶
作强賊刀槍羅我前性命在咫尺母云我兩兒懼怕避¶
横逆再拜致哀告慟哭并二姪衣衫盡剥脱裸體肉見¶
<pb:KR4h0160_WYG_089-3a>¶
赤長繩與弟連縛手黑如漆嗔叱行歩遲遽以大刀擊¶
血流未得止苦痛走更疾漸圍至田中槍立哨齊吸拔¶
刀斫弟項乞免幸勿及母憂失兩兒兒復憂母泣艱險¶
萬狀生憂危苦勞役内懐五臟饑外被一身溼箠楚卒¶
未休死生安可必山中亦何有所蓄僅米粒檢括殆無¶
遺忽忽日將夕畱連至宋邨心緒茫若失倐逢一卒来¶
相見似相識貎懇心甚慈衆皆被呵叱但云解其縛外¶
懼中悦懌兄弟相依回泣母何處覓哀矜復自憐舉目¶
<pb:KR4h0160_WYG_089-3b>¶
百無一頃刻子見母哀號敘痛䀌斫松代膏明拾草當¶
菅席主僕皆畏寒相忘共薰炙憂懼不待明雞鳴咸盥¶
櫛又復去喜坑晨星尚未沒山家己避舍老母獨匍匐¶
逐隊躋山椒冒雨倚松立頭上水淋面足下寒徹骨明¶
朝古唐山盤折猶律崒亂石如蹲虎狹徑跨其脊呼號¶
風泠泠掩映雲羃羃初疑茫昧中天地如開闢徃来不¶
暫停昏黑亦忘食當時已狼狽寧復問家室幼女猶可¶
憐含啼抱嗚悒不憂行路難但恐棄溝洫朝廷本除禍¶
<pb:KR4h0160_WYG_089-4a>¶
仁道立民極假威及蠻猺所至皆戲劇殺掠果何辜曷¶
嘗分玉石披蘿遍山林蕩掃空郡邑不幸生斯時處處¶
值荆棘皇天逺不聞愁悶填胷臆殘喘儻久延今亦匪¶
疇昔渠魁未殄除黙坐長太息¶
　　落梅歌¶
一枝兩枝横水濵千片萬片飛早春殘香滿地鋪白茵¶
貪結青子枝頭新含章檐下肌理勻春夢未醒香醪醇¶
君王寵愛恩情真何況㸃綴&KR0725;與脣託根巖谷遭時屯¶
<pb:KR4h0160_WYG_089-4b>¶
莓苔剥落洇紅塵碧玉柯榦供樵新更復擾擾来棘矜¶
疇昔開伴粉署賔東風輕㸃泓池銀歸来天上迹已陳¶
心腸鐵石見無因惜花長歎花下巡見仁頓覺添酸辛¶
&KR0641;聲吹月雙睂顰不知誰是調美人¶
　　百牛圗歌¶
繄誰畫此百牛圗絹素淋漓懸雨壁摩挲細認&KR0641;頭奇¶
無乃戴嵩留宦墨牧童騎䇿過前邨春樹隂隂春草碧¶
雲收霧斂山花明逺近巔崖翠光溼平湖斷岸水淺湥¶
<pb:KR4h0160_WYG_089-5a>¶
皺縠粼粼如展席犢眠草間牛不乳饑齧青芻礪蒼石¶
或飲或浴雲滿身物我相忘秪自得横斜體態百頭殊¶
牧豎籠雛戲阡陌有時背上顛倒騎細雨斜陽横短笛¶
時平放爾桃林中布榖催耕苦相迫嗚呼比年兵革彌¶
天下千畦萬隴生荆棘只今農父把鋤犂處處開耕皆¶
爾力斗米三錢戸不扃四海蒼生無菜色¶
　　秋風行¶
涼風起空濶即漸吹寒聲路逺衣裳單良人久從征妾¶
<pb:KR4h0160_WYG_089-5b>¶
身厪機杼唯恐衣未成短裁便鞍馬密縫憂逺行夫君¶
昔辭家王事迫期程守邊十餘載殺氣猶崢嶸君以身¶
徇國妾亦死誓盟志同心不改庶保身後名¶
　　繰絲行¶
小麥褪緑大麥黄吳姬踏車繰繭香筅鐺入沸髙下忙¶
雪雹萬斛浮瀟湘千絲萬縷雪光炯五色期補帝舜裳¶
縣吏夜打戸租税無可措猶豫欲輸官乂恐奉上誤躊¶
蹰展轉無奈何東方漸明事更多¶
<pb:KR4h0160_WYG_089-6a>¶
　　織婦吟三首次知縣許由衷¶
妾家住西湖家貧守清素年方二十初學織常恐暮父¶
母生我時不識當門戸夫君良家子安肯受辛苦¶
機織不畏多但畏官府促去年布未輸今年糧未足阿¶
姑八旬餘縮首檐下曝君戌憂邊庭妾心念機軸¶
亂絲入手中上機十數匹細花間鸞凰精巧俗莫測朝¶
餐釡底焦夜盡雪下滴君心自明月願照塵苦力¶
　　絡緯吟¶
<pb:KR4h0160_WYG_089-6b>¶
夕露凄以清涼飇䬃然至籬根斷續聲長繭繰絡緯雙¶
股衣草荄兩翼鼔元氣月明更漏遲似訴無限意㣲物¶
尚知時歎彼非物類我懐素瀟灑聞汝澹㤀慮¶
　　竹谿書室圗為黄克文題¶
清谿谿上竹無數愛竹移家竹林住階前老竹鏗玉聲¶
秋夜讀書霑竹露書聲繞屋雜竹聲竹色侵書助書趣¶
竹根箇箇長龍孫竹上鸞凰亦来聚有時擕琴陪竹彈¶
兩袖清隂分竹翠雲梢月榦竹弄影杖竹尋詩過橋去¶
<pb:KR4h0160_WYG_089-7a>¶
平生性癖亦愛竹不問主人造竹所君不見一筇投陂¶
忽變化萬巻蟠胷勝插架¶
　　西湖曲¶
儂家生長西湖住畫舫紅窗日來去不識干戈戰四夷¶
良辰歌舞酣朝暮越王懐憤攻城来士卒失守城門開¶
嬌容如花惜不得一旦零落同蒿莱百年氣運如過電¶
頭白眼昏那忍見商山路杳雲霧深桃源不假漁郎便¶
錢王宫闕草樹荒景靈臺榭風雨凉孤山梅花幸無恙¶
<pb:KR4h0160_WYG_089-7b>¶
父老含悲辭故鄉¶
　　江南曲¶
庭院湥沈日正長緑窗紅几繡鴛鴦落花風起停鍼看¶
蝴蝶雙雙過粉牆¶
　　寶鴨曲¶
銅池織風翠波躍睡足煖煙饑不唼重簾未厭雲水姿¶
華屋清湥寄閒絶生硃剥花紅錦翅枯咽半溼薔薇水¶
寶燈夜縣琉璃光恍若澹在滄浪裏當筵慢舞得嬌嬈¶
<pb:KR4h0160_WYG_089-8a>¶
指痕膩染羅紋細就中恐有絶纓人誤識韓郎衣上氣¶
(韓夀/事)古聞舄化之言豈虚語願學飛仙作雙去¶
　　繅絲歎¶
東家繅絲如蠟黄西家繅絲白如霜黄白絲出蠶口長¶
短繅出婦手大姑停車愁解官小姑剥繭愁冬寒向来¶
苦留二月賣去年宿債今未還手足皸瘃事亦小官府¶
鞭笞何日了吏胥夜打門稚耋生煩惱君不見江南人¶
家種麻勝種田臘月忍凍衣無邊却過廬州換木緜¶
<pb:KR4h0160_WYG_089-8b>¶
　　春日雜言三首¶
石煖苔衣軟谿春荇帶長化工無限意袖手立斜陽¶
賈誼思明主華元歸故都張良辭北闕范蠡泛東湖¶
湖海平(一作/半)生客乾坤一布衣義㢤周伯叔飽食首陽¶
薇¶
　　夢仙¶
琤琤白玉佩&KR0177;&KR0177;紫雲裘海上㡬千里雲閒十二樓¶
　　野興¶
<pb:KR4h0160_WYG_089-9a>¶
日落山逾碧霞明水透紅物華離亂際人事寂寥中園¶
棗經時熟田禾失嵗豐悲㢤秋漸老天闊叫征鴻¶
　　人日晴¶
元日至人日今年却喜晴四方民樂業千里卒休兵春¶
麗山河壯風清草木榮老天賜强健拭目看昇平¶
　　雨中適興¶
天闊雲横野春湥水繞邨折花攢粉蜨投果換青猨潤¶
物絲絲雨傷春片片雲時危朋友少終日掩衡門¶
<pb:KR4h0160_WYG_089-9b>¶
　　聞鐘嶺¶
春雨聞鐘嶺亂山啼杜鵑因思亂離日復見太平年歩¶
月棲巖穴凌霜度嶺巔古松曾識我湥省復潸然¶
　　獨歩¶
獨歩誰為侣谿邊有白雲情親鷗共狎機動鹿分羣細¶
草沿厓出幽花隔岸聞歸雅背秋色飛過夕陽林¶
　　山莊雜詠¶
繞屋隂隂樹通池細細流寄書来故舊飛夢上神州百¶
<pb:KR4h0160_WYG_089-10a>¶
兩歸朝士千金買墜樓知幾誰氏子一笑過林丘¶
　　春雪¶
片片沾芳草紛紛雜落花籬寒春雀陣檐凍午蜂衙雲¶
密深藏樹谿渾不見沙小窗風力惡呼婢莫烹茶¶
　　晴¶
雲氣扶紅日江光漾翠濤煙籠淮樹逺天浄楚山髙慕¶
道心誠渴憂時鬢獨搔明朝鍾阜去渡口買輕舠¶
　　白土嶺¶
<pb:KR4h0160_WYG_089-10b>¶
野水孤城迥風雲浪積沙一方龍虎國六代帝王家玉¶
樹歌仍在新亭恨轉加凝情正寥落漁唱荅邊笳¶
　　茅岡鋪阻雨¶
巖谷幽棲士江湖嬾散身思鄉荆楚客憂國杜陵人年¶
老常防病時乖不厭貧滔滔浸平陸何處是通津¶
　　嶠源¶
谿回石欲動山斷路還通嵌石蘚花白颭林楓葉紅野¶
雞啄寒澗塞雁下晴空莫怪楊朱泣于今路更窮¶
<pb:KR4h0160_WYG_089-11a>¶
　　看書¶
一日不看書此心若有失看書心未已細字費目力六¶
經皆糟粕中有味如蜜古来聖與賢孜孜復汲汲流傳¶
百世下相見不相識今人不如古古人豈今日時還看¶
我書撫巻三歎息¶
　　賦詩¶
一日不作詩此心成渴想非闗賤性癖只為薄技癢六¶
義起商周漢魏相傚倣下迨唐宋間聲韻迭清響于焉¶
<pb:KR4h0160_WYG_089-11b>¶
觀治亂豈直事標榜窮幽與曠逹俱屬浩氣養(缺/)當搜¶
神竒後世知音賞¶
　　古松¶
偃蹇嵗寒姿盤屈當虚櫺蒼皮絡紫蘚翠色揺青冥中¶
藏六月雪下伏千載苓酷暑亦何畏隆冬愈加青老骨¶
存蛟龍繁枝庇林坰不幸失所依流禍延丙丁恩深感¶
雨露猶足揚王庭天風西南来慎勿驚山靈¶
　　木槿¶
<pb:KR4h0160_WYG_089-12a>¶
愛花朝朝開憐花莫即落顔色雖可人賦質無乃薄亭¶
亭映清池風動亦綽約彷彿芙蓉花依稀木芍藥炎天¶
衆芳彫而此獨凌鑠慰目聊娛情蒼松在巖壑¶
　　白槿花¶
素質不自媚開花向秋前澹然超羣芳不與春爭姸涼¶
夜弄清影縞衣照嬋娟佳人分寂寞零落秖自憐鮮鮮¶
碧雲樹皎皎萬玉懸朝開莫還落物理乃自然嗤彼臃¶
腫木徒爾全天年¶
<pb:KR4h0160_WYG_089-12b>¶
　　七佛庵三十韻¶
春色如多情隂雲貸遊矚登臨不憚勞&KR1785;踤轉山谷石¶
磴危欲敧梯身進恐覆松風響簫笙花露滴巾幅鑿鑿¶
石齒連盤盤山脊伏初疑路不通似覺地可縮小憩林¶
木深大觀天地育曠胷陵八荒舉手決四瀆嵗莫歴險¶
艱時危事幽獨情深山水佳興遣杖履復七佛庵先登¶
一人泉可掬誓將寂滅心受此清浄福人世徒喧啾山¶
門逺榮辱艱難慨諸僧落莫棲老屋江水清入情淮山¶
<pb:KR4h0160_WYG_089-13a>¶
翠凝目花隂覆曽檐鳥語隔幽竹稽首幡幢翻升階路¶
徑熟禪心絮沾泥世味蠟煮粥軍政期嚴明民風慕清¶
穆既興楊朱悲復動賈生哭再上講經臺仍摳御風服¶
凭髙氣層層眺逺山矗矗石眼松絡根崖腰樹飛瀑一¶
泓照鬚眉兩地映蘭菊骨蜕超塵寰性空悟機軸無心¶
雲自飛得趣景何倐緑樹啼白猿青莎卧黄犢川原豁¶
而開麻麥蔚以蓼游辰風日和行徑花草馥𠖇𠖇鶴歸¶
來長嘯下山麓¶
<pb:KR4h0160_WYG_089-13b>¶
　　送何子舟征官秩滿¶
友朋情若何最苦是離别親愛不忍舍臨岐語嗚咽宦¶
游南北州江海多隔越為官不必高飲酒不必冽寛厚¶
長者心剛强見中輟所以甘棠隂千載稱召伯¶
　　莫秋彌月隂雨新米甚艱晩霽至夜復雨¶
昏黄天開霽夜黑雨復作天公亦侮人稔嵗變凶惡溼¶
薪炊午庖生稻炒晨鑊十日九隂雨何處散吾脚况味¶
固不佳光景亦蕭索孰云嵗功成尚乃滯耕穫倩誰開¶
<pb:KR4h0160_WYG_089-14a>¶
扶桑四海一照爍¶
　　子恭凌君仲冬囘冷校居講下醵杯以慰岑寂杯¶
　　餘偶成¶
有客美髯子飄飄雙谿來手持青芙容笑索梅花開語¶
寄宣城謝句詠都官梅日南見子日征途雪皚皚一官¶
勿謂冷官熱非其才吾道欣有托願言且徘徊將何慰¶
岑寂時供陳尊罍¶
　　立春(十二月/十九日)¶
<pb:KR4h0160_WYG_089-14b>¶
三陽肇開泰一氣囘新和百卉已萌茁光風扇晴波田¶
疇入鋤犂城郭仍干戈而我抱鬱鬱居焉萬山阿忘言¶
今古事扣角時悲歌治亂闗氣化世情今如何悠然出¶
山去天濶浮雲多¶
　　春隂¶
昬昏霧隱山羃羃雲弄水造化如爐春又釀明日雨尋¶
芳未可期息戰乃所喜花淚愁闌干柳眼眠未起昔日¶
繁華衢兹焉變荒址將何測隂陽黙黙數甲子¶
<pb:KR4h0160_WYG_089-15a>¶
　　次王和夫避世入都¶
生平性放曠處世嘗澹然但恐學未至讀書究其𤣥時¶
經䘮亂際向慕心益堅仰睇高飛鴻翺翔入雲煙云何¶
雜燕雀下與鷄鶩連避謗去城市尋幽適林泉枕流夜¶
雨歇坐石春風顛徒抱心耿耿復憂腹便便王君我畏¶
友時寄五色鮮神鬼泣老筆風雪走長篇文章古所貴¶
道義今誰傳將謂禮樂盛遽罹干戈年六經既掃地一¶
物安得全籍甚右軍裔榮讓諸郎先依山更帶水問舍¶
<pb:KR4h0160_WYG_089-15b>¶
仍求田花下塵濯濯雲間鶴翩翩情懐渺何許風月渾¶
無邊尊酒何時㑹醉賡雲錦箋¶
　　中秋對月無酒悵然孤吟¶
對月惜無酒悵然無良宵而我鬱居此時世俱無聊舉¶
頭問明月桂影東林高南箕粲黄道北斗横青霄澹泊¶
固嘗事佳辰何寥寥貰酒賞明月盤中乏羶臊何如待¶
九日醉約柴桑陶¶
　　頭陀廢寺¶
<pb:KR4h0160_WYG_089-16a>¶
微雲漏疎雨春事將結束小徑敷落紅長條已棲緑行¶
行扣禪闗寂寂歌老屋犬吠知客來巖棲見僧獨漣漪¶
漾方池菁蔥鬱佳木立教雖尚空存心未脱俗於世竟¶
何禆零落歸山谷極樂迷羣生無生惑三竺風光慰羇¶
人聊比寓游目¶
　　春曉¶
月落窗未曙鄰雞再三啼攬衣起徘徊傍水嗚鸊鵜木¶
末霧氣薄花梢露華低晨光一開豁照耀東與西隔屋¶
<pb:KR4h0160_WYG_089-16b>¶
鳥語碎叫雲鶴聲齊治生不可緩童僕勤鋤犂春曉最¶
清淑竟作春曉題¶
　　閒步¶
和風漾晴雲約我散芒屩步出東南郊晴景欣有託(缺/)¶
鳥鳴嚶嚶幽花澹漠漠平生江海交亂後半淪落惟餘¶
白髪翁林下甘寂莫眼前兒與孫嬾惰不好學緬懐栗¶
里人取醉聊自樂¶
　　次朱克用萬户韻¶
<pb:KR4h0160_WYG_089-17a>¶
和風駘蕩柳腰斜茅屋谿邊賣酒家馬首翩翻旗脚轉¶
何如偏惹帽檐花¶
　　采石¶
江聲似欲欺文士月色曾經照錦袍八百仙人騎白鶴¶
紫簫吹徹碧雲高¶
　　維揚十詠(録六/)¶
　　　明月樓¶
昔年明月照盈盈今日樓空月自明銀甲錦箏歌舞地¶
<pb:KR4h0160_WYG_089-17b>¶
寒鴉落日澹孤城¶
　　　皆春樓¶
樓前景物逐時新樓上笙歌日日春華麗已隨時節換¶
東風吹恨柳眉顰¶
　　　嘉㑹樓¶
壯年登覧醉歌日况是太平全盛時燕子銜將春色去¶
畫䦨寛處樹旌旗¶
　　　平山堂¶
<pb:KR4h0160_WYG_089-18a>¶
平山山上構高堂堂下青蕪接大荒堂廢山空人不見¶
冷雲秋草卧横岡¶
　　　蕃釐觀(即瓊/花觀)¶
天上奇花玉色浮秪留一種在揚州如今后土無根蔕¶
蜂蝶紛紛各自愁¶
　　　太平橋¶
青樓翠幙舞纎腰金屋銀屏貯阿嬌二十年前豪俠客¶
相逢猶是説前朝¶
<pb:KR4h0160_WYG_089-18b>¶
　　金陵懐古¶
龍蟠虎踞石頭城今古英雄幾戰爭遺恨六朝何處是¶
江聲猶抱不平鳴¶
　　題水墨蒲萄¶
老龍騰淵雲氣溼萬斛驪珠夜光泣秋風吹滿西涼州¶
釀就清香浮玉液¶
　　由績坑出乳谿聞鵑¶
細草幽花二月天煖風晴日弄春妍邨孤路僻行人少¶
<pb:KR4h0160_WYG_089-19a>¶
忽聴湥林呌杜鵑¶
　　題清湘秋景二首(并序/)¶
　　　昔人云詩是有聲畫畫是無聲詩善模冩詩與¶
　　　畫者之辭然一丘一壑出有肺腑肆於筆端不¶
　　　自知其神也矧蕭蕭灑灑竒竒怪怪非湥得意¶
　　　趣之妙不可及友人汪允中以清湘圖寄示予¶
　　　滄江白石茂林修竹彷彿昔客湘中時景江滸¶
　　　小艇坐紫衣横玉簫嗚嗚怨訴又不知誰氏子¶
<pb:KR4h0160_WYG_089-19b>¶
　　　意豈亂離後覩此佳致有聲二首敬書以歸¶
木落三湘雨後天細泉飛瀑挂晴川疎篁影裏簫聲過¶
借問誰家上水船¶
日莫九疑矗矗清湘萬竹修修不管掀天風浪孤鸞引¶
鳯船頭¶
　　偶題¶
生平不識大鄣山歴井捫參四十彎誰道仙家隔蓬島¶
桃花流出在人間¶
<pb:KR4h0160_WYG_089-20a>¶
　　書西坑楊子威廵檢官舍¶
詰曲山蹊穿復斜谿流淺碧漾寒沙山邨亂後蕭條甚¶
隱約疎林一兩家¶
　　張氏耕隱堂次韻¶
獨向南莊卧白雲逺山㸃㸃入簾青半犂新雨孤邨外¶
始聴春禽第一聲¶
　　至泰州書徐千户壁二首¶
海天無際接扶桑此地曽經幾戰場怨恨不隨流水去¶
<pb:KR4h0160_WYG_089-20b>¶
空階夜雨泣寒螿¶
圖書整整堆蓬蓽劒㦸森森擁柳營留客茶瓜話平昔¶
隨縁妝㸃泰州城¶
　　自歎¶
半紙虚名屢失機六年憔悴北山薇雲霄路近行囊澀¶
湖海塵揚故舊稀官冷位卑思補報禄高責重慕輕肥¶
閉門風雨春多少鳴鴈雝雝又北歸¶
　　清明¶
<pb:KR4h0160_WYG_089-21a>¶
空濛細雨溼松楸亂後人家哭未休幾處燒錢飛蛺蝶¶
三丫無主祭骷髏精魂作祟狂魂語新鬼銜寃舊鬼愁¶
可是禁煙兵燹際荒城寥落水東流¶
　　題山中所有¶
石芥蘚麻紫蕨薇破頭巾(即石/耳)骨山梔垂火流金鑠錦¶
襖子(即石/鴨)霜降木落玉面貍豬耳蕈供黄粟飯貓頭筍¶
煮紅豆糜泉聲鳥語和音樂山翁樂處無人知¶
　　雨窗偶成¶
<pb:KR4h0160_WYG_089-21b>¶
雨壓中天雲霧低華陽閣外草萋萋江湘夢逺紅塵隔¶
閶闔門高紫氣齊紅拂杏花沾翠帽緑拖楊柳憶金閨¶
故人騰踏雲霄上何日相從信馬蹄¶
　　蜀水道中¶
迢遞春山春日遲老天無事使人悲時危漢苑花含笑¶
風急隋堤柳蹙眉邨落無煙幾千里麥麻何處兩三岐¶
年來無限傷春意獨倚長松聴子規¶
　　復入大鄣¶
<pb:KR4h0160_WYG_089-22a>¶
山頂飛泉緑樹齊彎彎相見倦攀躋龍眠谿洞涎流石¶
鹿過林皋麝脱臍日落空巖山鬼嘯風生古木野猿啼¶
兩經寇結山中避歴徧人間萬險蹊¶
　　對雨¶
茅屋經年長薜蘿故人久雨不來過山川慘慘光華少¶
天地昬昬殺氣多階草宿螢藏細葉庭梧巢鳯覆長柯¶
細㸔柱礎饒蒸潤奈此雲雷未已何¶
　　呉琴忠烈廟¶
<pb:KR4h0160_WYG_089-22b>¶
古祠摧敗獨孤邨老衲龍鍾倚廟門半畝寒冰棲臘意¶
一川晴日借春温松林慘澹猿猱嘯山徑﨑嶇狼虎奔¶
説與行人慎囘顧歸時切莫近黄昏¶
　　度萌坑嶺¶
雨過郊原緑倍添竹輿行處倦厭厭翠&KR0183;松葉沾衣袖¶
紅綻花枝映帽檐石澗水香麋麝過林梢露重蝶須黏¶
嫩晴天氣催農務麥飯新嘗似蜜甜¶
　　過大石門¶
<pb:KR4h0160_WYG_089-23a>¶
一谿流水漾晴沙行出孤邨月未斜在世由來都是客¶
此身何必更尋家向人報喜枝頭鵲與衆爭嫌屋角鴉¶
眼底休論吉凶事且㸔田叟種桑麻¶
　　戴氏樓居次韻¶
山環水繞居之安圖畫森列宜晚㸔翠幙低垂爽氣肅¶
銀鐙高照書聲寒世情頗覺眼界窄酒量不博詩腸寛¶
湖海半生今白髪掀髯一笑倚朱䦨¶
　　揚州(明月皆/春樓名)¶
<pb:KR4h0160_WYG_089-23b>¶
仙人已騎白鶴去倦客漫逐紅塵來人間又見梧葉落¶
觀裏無復瓊花開明月皆春罷歌舞王宫相府俱塵埃¶
江山如此豪華歇千古豈不令人哀¶
　　泥¶
九陌香塵溼不飛融融隨步襲荆扉玉驄行疾濺春雨¶
紫燕銜遲帶夕暉蚓竅吐淤黏屐齒鳯書封漬汙朝衣¶
夜來滿地沾飛絮指㸃行人石徑歸¶
　　失意¶
<pb:KR4h0160_WYG_089-24a>¶
失意湥潛嬾入城坐愁懐恨老時情征鴻叫月帶秋色¶
落木隨風送雨聲憂國赤心慚未報思親白首歎無成¶
傷心莫問人間事淚灑空城煙霧横¶
　　涇川道中¶
青山雨後白雲生雲氣參差草樹清明月出山雲弄影¶
清風吹水樹含聲人家屋角驚厖吠官路橋頭去馬鳴¶
天下之間吾亦客還將老眼望昇平¶
　　贈孔希文歸浙¶
<pb:KR4h0160_WYG_089-24b>¶
我媿為儒事筆田君來枉顧辱佳篇半生騰踏江湖日¶
孤館蕭條風雨天青眼故人能有幾白頭詞客更誰憐¶
江東遊遍浙西去風攪蘆花月滿船¶
　　次孤岳主人韻¶
相逢偶似虎谿橋借榻仙房巻十朝無補但思遼海去¶
投閒安用小山招吹嘘煖雨披紅萼攛掇春風上翠條¶
塵世浮雲隨變見且容花鳥伴淒寥¶
　　寄黄克敬謫歸¶
<pb:KR4h0160_WYG_089-25a>¶
力扣清都虎豹闗危言鯁直動天顔一生涕淚常憂國¶
萬里風塵已賜環共惜賈生成逺謫遥知唐介得生還¶
馬蹄又踏歸來路應笑奸諛媿鷺班¶
　　九日飲姪女家¶
菊花杯泛茱茰酒楊柳邨沿石鏡山門掩黄雲千百頃¶
谿藏紅葉兩三灣歡然自覺情難盡醉矣(一作/後)都忘夜¶
易䦨細雨斜風休作惡嵗寒心事正相闗¶
　　次王和夫見寄¶
<pb:KR4h0160_WYG_089-25b>¶
旌旗揺曳柳營前邑賴元戎守禦堅林藪漫如秦地日¶
山河依舊漢家天剛風萬里埽妖祲甘雨四方清瘴煙¶
堪羡山中萃清致醉歌人訝老詩仙¶
　　金陵懐古¶
六代繁華古又今鐘山王氣拂雲岑玉驄聲斷烏臺寂¶
赤幟隂移晝省湥月照觚稜風淅淅霜清甬道夜沈沈¶
白頭元是觀光客手弄梅花感慨吟¶
　　雨中呈豐彦輝¶
<pb:KR4h0160_WYG_089-26a>¶
十年塞北干戈擾二月江南雨雪湥時異世情難逆料¶
天寒老客不能禁江山明秀動歸興花柳横陳驚壯心¶
休上賈生流涕䇿且賡梁父白頭吟¶
　　次韻葉實夫西山園飲¶
西山蒼翠誰家園竹樹繞屋何森然置酒邀我坐林下¶
高歌握手行花前偶然得句不在巧相勸爛醉仍烹鮮¶
世事人情都莫問百年過去知誰賢¶
　　南山秋色樓為陳孟德賦¶
<pb:KR4h0160_WYG_089-26b>¶
秋色横空眼界寛玲瓏八面見峯巒稻花香滿雨初足¶
梧葉聲清風正寒百尺不教餘子卧四時那許俗人㸔¶
課孫教子無他事笑拍䦨干醉解顔¶
　　有懐諸公¶
黿鼉出沒黄田蕩龍虎盤蹲白下城才俊滿前勞顧問¶
愚䝉在下冀昇平波濤江漢暫時險煙霧乾坤有日清¶
文士負才徒倚馬武夫挾勇秪談兵朝廷安用生疑慮¶
田野何由覩聖明薇露每愁東日上柳雲猶帶北風横¶
<pb:KR4h0160_WYG_089-27a>¶
羣公退食方云喜數子馳心尚慕榮澤國莫春觀撲滿¶
江湖湥夜炯攙搶鄉邨落落真堪歎冠冕峩峩未足驚¶
黄犬東門憐徃事白頭南土憶歸耕(撲滿土器/攙搶彗星)¶
　　平林煙雨¶
時人買畫千金傳一片好景真天然四時不用舒展㸔¶
翠嬌緑潤當窗前春三漠漠䕶煖雨秋九慘慘啼蒼烟¶
槎牙古怪雲霧暗屈蟠偃蹇蛟龍纏初見疑是李將軍¶
又是水墨王輞川米家無根與朦朣安得活動全吾天¶
<pb:KR4h0160_WYG_089-27b>¶
明朝雨晴煙就斂便欲設榻林間眠請囘谷口俗士駕¶
幸勿驚我雙胎仙¶
　　適耕堂為呉琴汪壽甫扁而賦之¶
萌坑(一作/夫容)嶺下呉琴(一作/中平)邨中有汪氏居其源威烈遺¶
風千載間(一作文公外/家道義門)積善好禮枝葉蕃衣冠濟楚信¶
行惇築室亢燥依山根適耕大篆楣扁存挂經扶來窮¶
朝昬以適為樂遺子孫浮雲富貴安足論荒煙衰草金¶
谷園雲闗霧谷截來轅煙蓑雨笠逺市喧肯堂有子班¶
<pb:KR4h0160_WYG_089-28a>¶
箎壎山川瑞氣藏渾淪文光五采朝吐吞月明清夜啼¶
黄猨不羡變化南溟鯤不貪爵禄何負恩春蘭秋菊芬¶
幽軒客至談笑開清尊任彼輕薄手覆翻退處寧學羝¶
觸籓女及笄嫁男已婚俯仰無媿乾與坤醉眠老腹摩¶
朝暾至樂百世垂後昆(周禹錫云/極似昌黎)¶
　　胡子坑(屬大/鄣)¶
兩儀未判眹不平巨凸突兀潛幽靈毓秀孕竒挺峭拔¶
攢峯列壑爭伶俜枯槎著蘚半身碧老石迸土千螺青¶
<pb:KR4h0160_WYG_089-28b>¶
天淨森鋩列畫㦸雲開大鄣横青屏臨湥架木側足度¶
飛瀑灑面洗耳聴已有仙人浴丹室寧無烈士摩厓銘¶
𤣥猨不驚籟寂寂白鶴下舞花𠖇𠖇便欲臨風蜕凡骨¶
來兹絶粒餐仙芩尚聞好事薙荒穢直上絶頂峩新亭¶
茗椀先春煮碧澗蓬窗釀臘釃銀瓶素衣何必待三聘¶
白首尚可窮一經空谷時聞尚書履疎林夜仰處士星¶
時乖狼虎集妖孽地濶魑魅行真形避世何煩慕清致¶
憂時且復逃羶腥鄙哉時俗自汙濁喜甚澗谷長清冷¶
<pb:KR4h0160_WYG_089-29a>¶
秪恐愚公易輕徙玉皇敕命守六丁¶
　　題海寧呉筠軒山水窠木巻¶
世間名士多愛竹為愛扶疎伴幽獨虚心直節傲雪霜¶
盡日相㸔㸔不足松蘿山下延陵裔自號筠軒詠淇澳¶
明窗淨几泚霜毫煖日睛風弄蒼玉有時乘興冩山水¶
復貎時人真面目一丘一壑胷次竒萬貎萬形心匠蓄¶
瀟瀟灑灑聲秋軒瑟瑟琅琅撼昏屋我家昔寓湘江濱¶
此君與我情最親别來廿載世離亂蹤跡萍梗無音塵¶
<pb:KR4h0160_WYG_089-29b>¶
適與筠軒偶相見一笑袖拂松蘿昬怡然贈我一幅畫¶
滄江萬頃波粼粼逺岫雲開虎嘯月疎林霜落鴻來賓¶
抱琴疑是林和靖谷口又類鄭子真扁舟蕩漾空濶際¶
蘆花兩岸紛繽繽感子高情冩幽趣世無管鮑行踆踆¶
明朝漁翁約我度谿曲彷彿又似桃源人¶
　　許子仁相招山中敘話¶
許君邀我來山中我來但見堂户空主人送客過谿去¶
風吹兩岸花濛濛屋後萬曡金芙容紫氣夜吐仙人宫¶
<pb:KR4h0160_WYG_089-30a>¶
澗泉流香過白鹿林木挂雨拖青虹羡君築室讀其下¶
迢遥不與世俗通一聲黄鳥破幽夢四顧空牖俱玲瓏¶
我愛此地無暑氣重來飽飯談仙蹤¶
　　懐京口¶
我昔遊北固飄飄紫霞裾手招雲中君嘯傲驚天衢一¶
别囘塵寰於今五載餘緬懐城中朱紫客朝臺暮省相¶
催迫東華驛使傳宣來喜&KR0978;諸公藹春色偶遭禍亂居¶
山中衣冠面目塵土䝉儒坑選冷難得調兀兀且作經¶
<pb:KR4h0160_WYG_089-30b>¶
年窮不知故人念我否詩成逺寄南飛鴻¶
　　送苹鄉丘克明¶
楊柳磯燕子飛江西倦客江東歸蘆芽出水鱖魚肥君¶
今歸去是邪非聞君疾未相識漫浪贈言恐無益新豐¶
斗酒何日逢人生意氣無南北喜津津去宜春鸎花滿¶
路娯歸人君不見都門冠葢都憂惱挂杖故園風日好¶
　　過牛伏嶺¶
牛伏嶺高高且逺﨑嶇羊腸路百轉仲冬跋涉汗流漿¶
<pb:KR4h0160_WYG_089-31a>¶
每歎時危歴艱險隂厓慘慘生悲風極目四顧山巃嵸¶
人生能著幾兩屐蹤跡不異無根蓬我家居山南别業¶
寄山北羣兇勢縱横徃返苦行役山中天氣温如春絶¶
壁遥見梅花新梅花年年見春色不見多少行路人¶
　　舒逺¶
　　　逺字仲修號北莊頔之弟也嘗與弟士謙隨道¶
　　　原輿親避寇巖谷被擄執道原正色叱賊言甚¶
　　　厲欲殺害之弟兄執手爭死賊衆皆感泣俱釋¶
<pb:KR4h0160_WYG_089-31b>¶
　　　以全道原為苗民所苦歌即紀其實也所著曰¶
　　　北莊遺稾¶
　　莊居&KR0274;懐二絶¶
花如鋪錦柳如綿落日空山哭杜鶻癡客不知塵世事¶
顛厓長伴白雲眠¶
春山青潑雨初収人倚衡門獨自愁路上相逢遍荆棘¶
酸風吹袂淚交流¶
　　早行和弟可菴二首¶
<pb:KR4h0160_WYG_089-32a>¶
月落霜林烏早啼風生驛路馬頻嘶柴門犬吠天將曙¶
知有人家住隔谿¶
雞鳴野客整雕鞍路漸分明出亂山記得少年因中酒¶
一竿紅日倚歌鬟¶
　　幽事¶
樹繞重門盡日隂倚風時聴晩蟬吟采松釀酒開除事¶
畫紙圍碁消遣心親舊殊方音邈邈兵戈滿地夜沈沈¶
眼前得失君休問家住雲窩湥復湥¶
<pb:KR4h0160_WYG_089-32b>¶
　　秋日郊行¶
隂霾埽淨山歴歴晴谷迴轉泉涓涓羣雀噪風世欲幻¶
一狐嘯日天為旋祥光垂情閔下土秋色著意開平川¶
我老英雄一掬淚夜湥灑向虚皇前¶
　　舒遜¶
　　　遜字士謙號可菴道原以詩文名家士謙與仲¶
　　　修皆從之遊得其原流一時唱和花萼相輝道¶
　　　原嘗為之圖其樂可知也所著曰搜枯集¶
<pb:KR4h0160_WYG_089-33a>¶
　　和許知縣織婦吟二首¶
錦織竝蔕花花成漫停梭停梭復細㸔人與花如何明¶
月照中天敗葉鳴寒柯誰知恩愛心翻成離恨多¶
雙星照短牖孤月懸高枝仰睇星月明對此令人悲手¶
持并州刀為君裁寒衣不忍密密縫此心君應知¶
　　李謫仙¶
召對金鑾殿榮膺白玉堂氣吞髙力士眼識郭汾王醉¶
骨生疑蜕詩名死更香何由見顔色月落照空梁¶
<pb:KR4h0160_WYG_089-33b>¶
　　和蔡原英莫春雜詠二首¶
處處鵑聲急春光大半非緑扶官柳暗紅㸃岸花飛竹¶
隖消殘靄柴門掩落暉高人尋友罷獨抱一琴歸¶
十日九風雨春來有許隂氣騰三島暝緑漲一江湥苔¶
匝痕猶溼花垂力不禁遥憐杜陵老麻麥正闗心¶
　　和人韻¶
山水有真趣琴書得自由歌詩哦字眼沽酒過牆頭南¶
國黄花景西風白雁秋何人發幽興吹笛倚江樓¶
<pb:KR4h0160_WYG_089-34a>¶
　　題度洪富嶺道中¶
蹋破瓊瑶路行穿翡翠岑光揺鼇背穩迹印獸蹄湥冰¶
瑩奩開鏡泉凝玉墜簪野梅香徹骨三嗅動微吟¶
　　題百馬圖¶
詔許平戎罷戰還征鞍初卸汗初乾從今歸牧華山後¶
只許丹青畫裏㸔¶
　　道中¶
雨來雲裹山頭低雨収雲束山腰齊眼前好景吟不得¶
<pb:KR4h0160_WYG_089-34b>¶
天風泠泠馬頻嘶¶
　　送丘克明副使休官歸河南¶
二孤高枕大江流天入蒼茫日夜浮帆影逺連巴蜀曉¶
㯭聲清入洞庭秋菊松雅興同元亮泉石幽盟慕許由¶
别後相思梅正發月明千里倚江樓¶
　　江亭秋霽圖為黄友仁題¶
萬頃波光煙縹緲風䬃秋聲生木杪隔江彷彿是江南¶
一帶逺山青未了何人獨引小奚僮來訪幽亭翫易翁¶
<pb:KR4h0160_WYG_089-35a>¶
亭下扁舟䌫莫解磯頭昨夜多顛風¶
　　和謝宗可霜華花霧塵詩三韻¶
宿酒禁持夢乍醒隂隂芳樹鳥無聲輕籠翠色溶溶曉¶
漸復紅香淡淡晴誤避茶煙跧老鶴慣藏柳影咽嬌鸎¶
東風却怕花神怪捲起霏微幕不成¶
　　子周倡和貞素兄佳什見寄因次其韻¶
澗谷湥湥圖畫開依稀潭第等蓬萊雨餘逺岫青凝黛¶
水漲平池緑潑醅話舊西窗燒絳蠟吟情東閣動寒梅杜¶
<pb:KR4h0160_WYG_089-35b>¶
陵已喜千間庇司馬應憐四壁頽下榻每應高士至抱¶
琴時有故人來采芝不獨商山老亦有韜光輔世材¶
　　重九日¶
去年登高靈山顛新詩醉冩秋風前金杯酒泛紫茰滑¶
烏紗帽插黄花偏今年瀟瀟坐風雨囘首往事心茫然¶
青山當户為故友白髪兄弟羅酒筵丹楓染霜明秋色¶
白雁叫雲横暮天醉窮老眼浩無際賸欲乘風遊八埏¶
　　題秋江圖為黄友仁賦¶
<pb:KR4h0160_WYG_089-36a>¶
老樹槎牙石龍嵸隔岸人家柴煙重長江蒼茫日夜浮¶
天塹西來雲影動駕風上水誰家船片帆高颺孤雲邊¶
林下伊誰褦襶子抱琴應訪草堂仙毫端逺勢莫與比¶
巴陵洞庭秋色裏莫是當年顧虎頭冩出滄洲千萬里¶
　　苕溪漁者郯韶¶
　　　韶字九成呉興人好讀書慷慨有氣節至正中¶
　　　嘗辟試漕府掾不事奔競澹然以詩酒自樂自¶
　　　號雲臺散吏又號苕溪漁者日徃來於玉山與¶
<pb:KR4h0160_WYG_089-36b>¶
　　　諸君相唱和素不善畫偶捉筆為山水圖輒爛¶
　　　漫竒詭坐客咸嘖嘖稱歎作詩務追開元大厯¶
　　　之盛楊鐵厓稱其格力與北州李才輩相上下¶
　　　序其詩曰我元之詩虞為宗趙范楊馬陳掲副¶
　　　之繼者曡出而未止吾求之於東南永嘉李孝¶
　　　光錢唐張雨天台丁復項炯毘陵呉恭倪瓚葢¶
　　　亦有本者也近復得永嘉張天英鄭東姑蘇陳¶
　　　謙郭翼而呉興得郯韶也¶
<pb:KR4h0160_WYG_089-37a>¶
　　題柯丹丘墨竹¶
玉文堂上冩琅玕只作呉興老可㸔一夜秋風動寥廓¶
綵雲零落鳯毛寒¶
　　題王元章畵萬玉圖¶
西湖千樹玉交加清夜掀篷㸔雪花狂殺山隂王處士¶
興來放筆埽横斜¶
　　題美人琴阮圖¶
金谷花飛春半時花間鶯語太遲遲美人心事渾無賴¶
<pb:KR4h0160_WYG_089-37b>¶
忍把柔情摘阮絲¶
　　題宋高宗詩意便面¶
深宫華氣接蓬萊日日題詩上紫苔一夜雨聲無處著¶
盡將秋色過江來¶
　　和江伯雨雲林席間韻¶
句曲先生世所憐新詩字字總清妍楚江秪漫聴春雨¶
蜀上那知有漏天樹隔青山迎好客華開白日照芳筵¶
高居更憶雲林子目送冥鴻揮五弦¶
<pb:KR4h0160_WYG_089-38a>¶
　　題柯博士梅竹圖¶
文王宴罷奎章閣博士歸來兩鬢絲冩得寒梅與修竹¶
照人清影尚參差¶
　　題浴馬圖¶
花落春雲滿御隄晩凉試浴濯龍池五王未許爭飛鞚¶
先賜承恩太僕騎¶
　　湖州東門即事和玉山韻¶
路入仙源一水分雞鳴犬吠自成邨晩風忽送青天影¶
<pb:KR4h0160_WYG_089-38b>¶
吹入匡廬九疊雲¶
　　游弁山李雲山㸃杜鵑花與玉山同賦¶
金井西頭萼緑仙霞裾風度影翩翩隴西才子多清思¶
漫把春雲染杜鵑¶
　　寄逺曲二首¶
突騎破天驕將軍賦大刀隴頭鳴咽水一夜夢臨洮¶
朔雪滿天山征人去不還惟應隴頭月照見玉門闗¶
　　題趙魏公畫¶
<pb:KR4h0160_WYG_089-39a>¶
漢家宫闕畫蒿萊煙雨蒼茫䕶石苔惟有金河舊時雁¶
年年秋色過江來¶
　　用楊鐵厓新居書畵船亭韻與玉山同賦二首¶
越來溪上莫潮過飲馬橋頭春水波出郭喜知塵事少¶
吹簫無奈月明多華飛斷岸衝歸燕柳䕃長溝泛白鵝¶
儗送一琴臨水榭扣弦同奏竹枝歌¶
卜築喜過揚子宅城居曲曲抱溪流夕陽在波人影亂¶
秋水上簾竹色幽戴酒過門從問字據牀吹篴不驚鷗¶
<pb:KR4h0160_WYG_089-39b>¶
月明後夜溪山雪乗興還能具小舟¶
　　次韻陸友仁呉中覧古一首¶
赤闌橋下記停橈細雨菰蒲響莫潮説與行人莫囘首¶
故宫煙柳正蕭蕭¶
　　過石塘洪¶
亂石成孤嶼中流截巨濤水清時見底沙淺不容舠度¶
鳥窺天影游鱗觸澗毛前邨江路迥纖月在林皋¶
　　過漁浦¶
<pb:KR4h0160_WYG_089-40a>¶
江水飛花作雪輕月明似入剡溪行可憐一夜天涯雨¶
又聴春潮打櫓聲¶
　　題三沙¶
三洲宛在碧波中海色晴霞絢爛紅夜半雞鳴先見日¶
天邊月暈又生風鮫女機絲花隔霧龍君城闕水為宫¶
誰持玉節尋真去直過扶桑弱水東¶
　　送姚子章之浙東帥掾¶
海右桓桓大府開勝(一作/望)中雲氣近蓬萊借籌底用平¶
<pb:KR4h0160_WYG_089-40b>¶
蠻䇿草檄須煩倚馬才玉節旌麾江上見明珠翡翠日¶
邊(一作/南)來遥知博望沙頭月為照乗查萬里迴¶
　　寄南屏精舍諸友¶
山中遺老彫零盡太息於今復數誰東郭幽人頻曳履¶
南岡諸子總能詩夜窗燈影分書幌午榻茶煙颺鬢絲¶
何處令人發深省永明湖上立多時¶
　　同報復元上人登南岡文筆峯兼簡句曲外史¶
橘林風細凉颸生石磴雨滑褰衣行雙肩正如野鶴立¶
<pb:KR4h0160_WYG_089-41a>¶
左耳忽若秋蟬鳴孰云耽詩並齊已我愛翫世惟彌明¶
對牀著屐歌楚語若箇杖藜來細聴¶
　　題王仲𢎞縣尹所藏髙彦敬尚書巴陵山水圖¶
尚書愛畫山落筆生逺色微茫洞庭野迥與湘渚隔青¶
山迤&KR0404;盤春空江波欲落江樹重望中雲夢開七澤猨¶
啼真與巴陵通王郎家住巴陵道按圖只説巴陵好巴¶
陵女兒歌竹枝微風落日行人少山中春雨生石田柴¶
門流水聲濺濺釣竿長日倚沙樹扁舟中閣生晴煙愛¶
<pb:KR4h0160_WYG_089-41b>¶
此只合山中住十年作官不歸去高堂見畫夜夢之墓¶
中離離濕秋露白頭官滿思轉多江南酒美仍蹉跎人¶
生得意夜行樂酒醉且和巴陵歌王郎王郎奈爾何¶
　　龍門山中即事¶
雷雨過厓驚落湍空林白晝忽生寒隂隂草閣開尊坐¶
細細山雲巻幔㸔落日樵聲經木末青天鳥道挂簷端¶
亦知吏隱非吾事直欲從兹賦考槃¶
　　和仲舉張博士見寄¶
<pb:KR4h0160_WYG_089-42a>¶
金溝河上柳千條濯濯輕隂覆畵橋華夾御城涵曉日¶
波迴仙沼應春潮曽聞獻賦趨三殿想見承雲麗九霄¶
欲聴鈞天塵夢隔蘇臺凉月夜寥寥¶
　　曉發商溪獻簡玉山且要和¶
商山西頭花滿煙畫船銀燭理絲弦翠屏何處驚殘夢¶
卧㸔青天春月圓¶
　　送丁彦祥入京兼呈危太僕應奉¶
畫角城頭烏亂啼客行秋日思淒淒黄河一水青天上¶
<pb:KR4h0160_WYG_089-42b>¶
(缺/)嶺諸山大漠西飲馬窟深沙草淺射雕風急莫雲低¶
經時不見危供奉想候都門踏雪泥¶
　　寄句曲外史¶
掬溜室中清夜分相過曽此説幽文入池星斗當窗見¶
枕席波濤隔樹聞頭上鶡冠朝老子手中龍節候元君¶
欲從世外求𤣥賞雞犬巖頭有白雲¶
　　鄭䝉泉鍊師子午谷圖¶
子真今住子午谷迺在蛟門西復西繞屋長松落晴雪¶
<pb:KR4h0160_WYG_089-43a>¶
倚天絶壁立丹梯春囘大壑三芝秀月滿空山一鶴栖¶
歸去㸔圖望瀛海定應沐髪侯天雞¶
　　和報復元秋興¶
大星出海芒角稀新月隔林光景微空山無眠雞犬靜¶
獨樹忽驚烏鵲飛已喜朝廷寛賦斂(一作中朝/下優詔)側聞南¶
國尚戎衣釣竿早晩落吾手日日放船來水扉¶
　　登天平山¶
西來山勢森如㦸上與浮雲石棧連華葢九峯當絶壁¶
<pb:KR4h0160_WYG_089-43b>¶
龍門一道落飛泉幽穿石洞潛通穴下俯天池冷積淵¶
更欲振衣千仞表側身東望洞庭煙¶
　　谷口¶
谷口大星稀蒼茫夜景微草驚知鹿過潭響覺龍歸楚¶
舞誰(一作/時)相狎商歌自攬衣鹿門應有待莫遣壯心違¶
　　送趙季文之湖州知事二首¶
曾聞大郡元僚佐江左文緐費剰裁殷浩固稱多士選¶
郗超元是濟時才題詩金井穿雲洞下馬窪尊坐石臺¶
<pb:KR4h0160_WYG_089-44a>¶
兼有故人資䇿畫春風日日好懐開¶
我家雲溪溪上頭苔荒數畝石田幽連天雲樹當書屋¶
歸夢青山落釣舟大邑久傳才子盛芳時好逐王孫游¶
東林春酒白於蜜未得相從對狎鷗¶
　　呉浦¶
山勢分呉楚江流接混茫昔年隔南北此地即邊疆民¶
近淮鹽市門通海客航行人敬風土云是子游鄉¶
　　伐桂辭¶
<pb:KR4h0160_WYG_089-44b>¶
莫斫桂樹莫斫桂樹上有慈烏反哺桂樹有華慈烏有¶
母實傷汝心匪傷汝斧¶
　　寄倪元鎮¶
幻仙昔過梁谿上之子清詩日見稱詎有低頭拜東野¶
直須長嘯荅孫登書來映雪池頭落睡起朝墩屋角升¶
欲酌山泉煮春茗江干艇子幾時乘¶
　　次張仲舉謝左轄韓公韻¶
高閣中天亘綵虹坐㸔庭樹起秋風相臣載酒空山裏¶
<pb:KR4h0160_WYG_089-45a>¶
供奉題詩别館中肅肅逺瞻鴻羽集呦呦尚想鹿鳴同¶
纖雲不動凉生席一夜天瓢雨洗空¶
　　過呉興沈十二秀才¶
游子經年别故鄉偶從春水泛滄浪萬行細柳迎歸櫂¶
幾箇黄鸝隔草堂北里繅車如雨響東家煮酒入林香¶
沈郎阿母能强健見説新來白髪長¶
　　題尹山寺¶
王師昔度江南日曽駐旌旗江上林劫火不隨人幻化¶
<pb:KR4h0160_WYG_089-45b>¶
箭鋒應與墖銷沈咸池幾見天雞出蕙帳空聞夜鶴吟¶
白髪老僧談徃事青山依舊白雲深¶
　　述懐寄倪元鎮¶
隱吏重來學灌園輟耕時與野人言衡門漫有車馬集¶
㕑廩都無鳥雀喧夜榻張燈鈔籀史飲瓢分水注陶尊¶
欲乘艇子梁溪去稍待春潮繫樹根¶
　　題仙山圖¶
華葢諸峯積翠遥中天樓觀渉岧嶤白雲窈窕生晴谷¶
<pb:KR4h0160_WYG_089-46a>¶
春渚微茫落莫潮歸鶴只棲𤣥圃樹幽人時過赤䦨橋¶
相逢願接飛霞佩早晩飇車㑹見招¶
　　為郇道士賦鍾山¶
每向鍾山賦草堂逺林佳樹色蒼蒼石橋夜迥星河澹¶
仙井潮生雨氣凉坐見青松將子落行㸔老鶴與人長¶
釣泉擬解塵纓濯躡屩還趨千仞岡¶
　　寄熊自得¶
勘書臺上聴泉者還憶匡廬入卧遊千尺雲松平地起¶
<pb:KR4h0160_WYG_089-46b>¶
九江春水拍天流亦知阮籍多貪酒自愛庾公不下樓¶
思爾簫聲當靜夜時時吹鳯碧山頭¶
　　題趙氏所藏畫¶
繡嶺宫前西日暉忽驚風氣上人衣人家隔岸留殘照¶
樓閣經年掩翠微游子不知秋已莫蹇驢直與世相違¶
何當冩我臨流處黄石橋頭㸔釣磯¶
　　題廬山圖¶
羣山東南横翠色倒影夫容生石壁青山直下九江流¶
<pb:KR4h0160_WYG_089-47a>¶
吹落銀河二千尺安得浮雲滿春空託身萬里之長風¶
南游濯髮洞庭水卧㸔蘿月行山中¶
　　送王生之江隂州吏¶
不到澄江今五年城居風物想依然青山對雨雲連屋¶
春水到門船在天此地極知官事簡清時况乃郡公賢¶
題詩送子長相憶又是秋風過雁前¶
　　送僧歸温州¶
上人靈鷲峯頭客歸去秋風雁宕南山沃謝公行處屐¶
<pb:KR4h0160_WYG_089-47b>¶
洞留覺祖去時龕海汀潮白秋波亂隴樹天青夕照含¶
莫怪題詩重相憶頻年有約寄黄柑¶
　　游弁山黄龍洞簡趙仲光¶
石洞隂隂海氣寒絶厓千尺落奔湍白翻飛燕空中見¶
黑入潛蛟地底蟠陟險未窮雙蠟屐放形自笑一儒冠¶
十年來往青山路依舊黄塵沒馬鞍¶
　　送張大使之湖湘監税¶
學士諸孫不乏賢司征猶得紀山川行人西入湘江路¶
<pb:KR4h0160_WYG_089-48a>¶
賈客南通下蜀船倚竹哦詩春過雨隔江聴瑟暝浮煙¶
相思莫寄衡陽鴈待得新秋又一年¶
　　寄范叔豹¶
江上霜寒木葉彫憶君何處思迢迢長年旅食同秋鴈¶
故里風煙隔莫潮甚欲寄書酬逺别絶憐把燭待清宵¶
雙溪月色凉如水誰採瓊芳慰寂寥¶
　　苕溪草堂為范叔豹賦¶
徴君家住白蘋溪煙霧蕭騷萬竹迷茅屋秋風遼海濶¶
<pb:KR4h0160_WYG_089-48b>¶
錦城秋色傍人低朝來把釣頻維櫂雨過㸔山獨杖藜¶
傳得杜陵千古意肯容投老遂幽棲¶
　　次韻楊子壽同浦太守游顧園四首¶
辟疆園裏好花開路隔仙源一水囘春暖鳬鷖當檻浴¶
草青胡蝶上衣來柘枝屢舞團團扇竹葉深傾灩灩杯¶
何事緑波生浩蕩畫橋風急綵舟迴¶
厭厭行酒日西斜太守風流兩鬢華簫引鳯凰停夜月¶
杯傳鸚鵡泛流霞飛花半入長洲苑歸燕空思王謝家¶
<pb:KR4h0160_WYG_089-49a>¶
剪盡緑楊三萬樹暖風吹絮滿天涯¶
望中煙雨赤䦨橋芳草行人去路遥翠壁流泉通地底¶
青林虚閣轉山腰遲遲綵艇香風度灩灩金塘柳色饒¶
何處隔樓聞笑語玉人低按紫瓊簫¶
石洞隂隂雪乍融溪虛弱柳不禁風花飛草閣通歸燕¶
舟泊晴江見斷虹甚欲題詩春竹裏不堪吹笛水煙中¶
歸來坐對高城晩門外鳥啼月照空¶
　　次韻聶茂宣見貽就簡陸伯淵¶
<pb:KR4h0160_WYG_089-49b>¶
揚雄宅裏曽相識甫里祠前㑹面時白日過門應問字¶
青春别墅只圍棊隔溪水漲桃花屋深巷雞鳴桑樹枝¶
甚欲相從二三子篝燈細雨共談詩¶
　　虎丘¶
春草青青繞闔廬山深石徑轉﨑嶇空聞落日騰金虎¶
無復三泉閟玉鳬陸羽井深春雨歇生公石在白雲孤¶
傷心莫問魚腸劒怨逐秋聲上轆轤¶
　　送盧益修鍊師所畵水仙¶
<pb:KR4h0160_WYG_089-50a>¶
盧敖愛向山中住長遣㸔雲一舄飛昨夜候神東海上¶
夢隨環佩月中歸¶
　　題秋林高士圖¶
山磴坡陀細路平石橋流水雨初生絶憐童子驚秋色¶
聴得空林落葉聲¶
　　題趙仲穆畵送鄭䝉泉之鄞¶
海寜太守歸來日愛冩新圖入卧遊見説甬東風日好¶
春山如霧隔瀛洲¶
<pb:KR4h0160_WYG_089-50b>¶
　　題米南宫畫¶
風流不見米南宫依舊雲林逺樹重貎得匡廬舊游處¶
半江秋色洗芙蓉¶
　　題柯丹丘畫¶
溪上青山石徑紆暖雲晴嶂錦模糊行人如隔湘江岸¶
日莫青林啼鷓鴣¶
　　題溪邨煙雨圖¶
山雨朝來不作泥望中煙雨使人迷依稀絶似羌邨路¶
<pb:KR4h0160_WYG_089-51a>¶
無數春船逆上溪¶
　　棃花¶
渚宫花落雨霏霏春盡江南客未歸多少東家胡蝶夢¶
相思并逐彩雲飛¶
　　題扇頭¶
洞庭木落山月低出門秋色風淒淒客行憶過黄陵廟¶
谷口青猨一箇啼¶
　　題謝仲和竹石¶
<pb:KR4h0160_WYG_089-51b>¶
江南謝老獨風流愛冩晴雲竹樹幽絶似玉堂殘月夜¶
數枝晴雪映高秋¶
　　題宋王孫雨竹¶
閟閣春寒冩素屏兩枝如玉立亭亭分明自注銀潢水¶
白日天階洗鳯翎¶
　　題魏明鉉畫¶
老翁住在浣花邨日日哦詩醉瓦盆怪底横江見船尾¶
不知春水到柴門¶
<pb:KR4h0160_WYG_089-52a>¶
　　題畫¶
重岡細草覆坡陀風引松花落澗阿草屋雨餘雲氣濕¶
開門不厭好山多¶
　　過女兒浦¶
浦口寒煙生白波蘋花風急櫂舟過人家一路青山下¶
只有秋田落鴈多¶
　　邨行¶
江煙漠漠雨霏霏野飯吹香落釣磯三十六陂秋水濶¶
<pb:KR4h0160_WYG_089-52b>¶
背人白鳥一雙飛¶
　　題趙仲穆畫¶
水晶宫裏佳公子拄笏㸔山逸興多昨夜溪南新水漲¶
釣絲晴拂白鷗波¶
　　趙彦榮臨畫¶
北苑南宫奈老何青山依舊洛中多相思一夜鷗波夢¶
穉子船頭結緑蓑¶
　　鸜鵒圖¶
<pb:KR4h0160_WYG_089-53a>¶
東風吹柳日沈沈階下宜男緑正深百尺游絲春院靜¶
卧㸔鸚鵒步花隂¶
　　題漁家壁¶
漫郎家住黄泗浦閒㸔飛花坐北窗渡口青山高似屋¶
門前湖水直通江埀楊繫艇已千尺春鯉上盤纔一雙¶
野老相過無一事白頭喜對酒盈缸¶
　　許浦道中¶
許浦經行三十里狼山已見宿雲霾何人挽粟能通海¶
<pb:KR4h0160_WYG_089-53b>¶
有客販鹽初過淮馬渡岡巒何歴歴雞鳴風雨只喈喈¶
一春多病兼寒色愁絶山顛與水涯¶
　　題唐子華山水末句用楊亷夫五字¶
我愛㑹稽楊使君洞庭秋月約平分時時吹笛中流去¶
卧㸔苕山如畫雲¶
　　送人之軋溪兼簡王十二秀才¶
不見草堂楓樹西春雲雜樹晩相迷白沙今夜柴門月¶
又逐青山過軋溪¶
<pb:KR4h0160_WYG_089-54a>¶
　　為靜嵓上人賦半間雲房¶
松下半間屋繞檐生白雲山香石上起華雨靜中聞埽¶
榻㸔桐影支笻對夕曛悠悠百年意世事任紛紜¶
　　送僧歸嚴陵¶
春船上瀨急歸路石濺濺白石百花靜清江初月圓偶¶
逢林下叟為話竹間禪明發遥相憶青山生莫煙¶
　　倪元鎮畵¶
𤣥館夏初度青林暑氣中開軒對流水坐石待薰風花¶
<pb:KR4h0160_WYG_089-54b>¶
落葛巾側鳥鳴山几空經鉏者誰子散髪奏絲桐¶
　　送樊仲益省郎之解州¶
六月句呉國重逢樊省郎題詩過山館惜别度河梁淮¶
樹生秋早汾隂去鴈長明年朱紱貴遥憶奉華觴¶
　　題胡廷暉畵¶
仙館空青裏春船罨晝中鷗波千丈雪漁笛一絲風¶
　　題元鎮畵二首¶
斷靄生春樹微茫隔逺汀梁谿新月上照見惠山青¶
<pb:KR4h0160_WYG_089-55a>¶
高江新水生微月流雲度美人胡不知相思隔春樹¶
　　梁谿倪元鎮為余冩湖山清曉圖河東張仲舉題¶
　　詩於上友人鄭君傑竟持去不還雖徃欲觀亦不¶
　　出示鄭真忍人也今觀斯圖觸景㑹意寧不為之¶
　　慨歎澷賦長句云¶
韶也性頗癖為愛名山遊及兹見圖畵近逺須購求梁¶
谿倪君與我好㸔山作圖非草草春山爛漫走雲濤海¶
樹微茫隔煙島碩人之居在澗阿天青石壁搴女蘿彈¶
<pb:KR4h0160_WYG_089-55b>¶
琴暝落松上雪濯足影動窗前波而我憶在西湖住對¶
畫㸔山日忘莫河東太史驚見之為冩新詩美無度東¶
家鄭君何太癡時復把玩稱絶竒一朝衝雨巻藏去使¶
我夢寐長思之只今㸔畵即欲死永言思之嗟已矣出¶
門笑問沙上鷗東流瀰瀰春江水¶
　　有懐玉山徴君次沈自誠韻¶
翔燕屢云至落花辭故枝當軒盼流景惻愴神亦疲逹¶
士多曠志所慕惟書詩朝耕孰與儔夕釣任所之豈不¶
<pb:KR4h0160_WYG_089-56a>¶
念時好沈淪與世違取琴為之彈曲絶令心悲白雲破¶
高岡夕月照水涯徒令千載心黙黙誰與期¶
　　次韻倪元鎮雙燕吟¶
雙燕雙燕復雙燕年去年來幾相見東風花落杏梁深¶
不比朝飛雉帶箭主人長年不知還夢隨胡蝶千萬山¶
人生那似雙飛燕去去來來梁棟間¶
　　衡門書事二首¶
風雨衡茅深復深朝來隱几獨長吟正憐靜裏耽詩癖¶
<pb:KR4h0160_WYG_089-56b>¶
忽喜門前有足音㸑下焦桐彈别鶴篋中繭紙冩來禽¶
南山千古悠然意惆悵何人識此心¶
門巷青苔積雨深林花落盡一鶯吟高情不鼓南薰調¶
長日只聞流水音澗底青絲牽弱荇窗前碧色䕶來禽¶
莫嫌身外求名逺自是幽居愜素心¶
　　石榴花辭¶
石榴花為誰好一樹垂垂向官道年年花落復花開不¶
覺前年人易老去年花開白日長長官載酒來稱觴流¶
<pb:KR4h0160_WYG_089-57a>¶
鶯蛺蝶共飛舞不惜醉倒花樹傍今年花開秋可憐纍¶
纍結子滿樹顛無人載酒花下飲只説花開勝去年去¶
年今年兩結子雨露生成有如此人老不似花再開莫¶
惜載酒花前來¶
　　題女真獵騎圖二首¶
白草原頭聞鴈聲黄沙磧裏馬蹄輕舉頭忽見邊城月¶
倒著絲鞭不肯行¶
塞上秋鴈白雪飛濺濺生血灑毛衣日斜却過輪臺下¶
<pb:KR4h0160_WYG_089-57b>¶
爭㸔紅妝獵騎歸¶
　　題青山白雲圖¶
山腰緑樹雨初収天際白雲如水流憶在九江船上望¶
楊花飛雪下輕鷗¶
　　題九龍圖¶
九龍起幽壑百谷走春雷峽坼蒼厓斷天傾白浪迴朝¶
行神禹穴莫過楚王臺應有天瓢手為霖遍九埃¶
　　山水四景(録二/)¶
<pb:KR4h0160_WYG_089-58a>¶
西風木落曉猨驚一水東流日夜聲兩岸青山㸔不盡¶
扁舟又過楚王城¶
扁舟晚泊洞庭西江草江花岸岸齊却過白龍祠下去¶
兩邊楓樹鷓鴣啼¶
　　芭蕉士女圖¶
玉階風細漏遲遲月冷笄珈鬢影垂怪底新凉滿團扇¶
紅蕉花下立多時¶
　　梧桐士女圖¶
<pb:KR4h0160_WYG_089-58b>¶
厭厭微步出深宫露濕紅綃怯晩風爭信長門今夜月¶
肯分清影照梧桐¶
　　秋林才子¶
殘照下西嶺微雲翳輕隂蹇驢行落葉歸思在秋林¶
　　寄唐子華縣令兼簡趙季文從事¶
鄉里衣冠日已疎歸來俯仰十年餘蒼筠獨喜經秋後¶
白髪休嫌把鏡初猶子總傳韋偃畫諸孫只守鄴侯書¶
西隣從事耽詩癖日日過門應下車¶
<pb:KR4h0160_WYG_089-59a>¶
　　送僧遊廬山將之西蜀謁玉泉尊者¶
聞道山人廬阜去逺從西蜀陟崔嵬舟行五月瞿唐險¶
天入三巴鳥道迴蘭若清猨聞苦竹袈裟細雨憶黄梅¶
玉泉智者還相見應説鄉人海上來¶
　　小隱為居延王孫德新賦¶
草堂三日風雨驚閉户不聞車馬聲書簽頗怪燕泥濕¶
井屋忽㸔春草生王孫亦在城西住手種團團青桂樹¶
朝來讀書不下堂自冩淮南小山賦¶
<pb:KR4h0160_WYG_089-59b>¶
　　投贈兼善都水二首¶
尚書北柱最清高持節東南䕶水曹千載河渠數劉向¶
一時詞賦重王褒玉垣天近含雞舌阿閣朝迴拾鳯毛¶
更憶龍池舊時柳年年雨露浥宫&KR0129;¶
視草堂深近玉除每從進講佩銀魚南宫晝漏通青瑣¶
東井金文煥石渠古篆久知通史籀新詩端擬過黄初¶
茂陵多病縁行事惟待青冥薦子虚¶
　　送廣德程萬户弟從軍¶
<pb:KR4h0160_WYG_089-60a>¶
柦桓程將軍年未三十氣如雲一朝詣闕襲父職獻書¶
討賊爭功勛朝廷恩深禮數厚授鉞前驅那敢後雲鳥¶
天青沒畫旗轅門月黑鳴刁斗將軍有弟才且賢從兄¶
萬里何翩翩㸔雲倐爾歸奉母如此一門忠孝全楊花¶
三月潼川莫揮戈又指湖南去吹笛高城破虜風飲馬¶
長江洗兵雨學書學劒真男兒功名拾芥須爾為長歌¶
更勸一杯酒歸來細頌平蠻詩¶
　　登姑蘇臺劉從事索賦二首¶
<pb:KR4h0160_WYG_089-60b>¶
送客古臺下繫馬古臺隂日落黄塵起馬嘶青草深古¶
人俱白骨遺像空黄金撫事已千載徒傷千載心¶
臺榭已蕪沒江山非昔遊鳥啼煙樹裏日落古城頭源¶
水聞呉曲青楓繫越舟望中衰柳色知是舊長洲¶
　　過南沙曹氏别墅㑹沈伯熙索賦¶
虞山相對南沙口曲曲雲林似輞川隔岸花飛春片片¶
開門青竹雨涓涓故人忽喜經年見清夢已驚三日前¶
深夜一尊仍惜别還家又是月初弦(沈伯熙云三日/前曽夢余相見)¶
<pb:KR4h0160_WYG_089-61a>¶
　　送凌元之湖團監税¶
廿年作吏辭鄉邑十月司征去信州孫子斑衣方在膝¶
慈親白髪已盈頭嶺煙散後人歸市春水生時客放舟¶
莫為微官歎淪落江山如此亦清遊¶
　　望潮曲¶
夕風吹白波江樹揺緑煙行人望潮水心與滄溟連槫¶
桑東來三萬里曉㸔浴日重淵底迺知碧海與天通只¶
隔銀河一絲水美人住在東海頭身輕嫁與千户侯頻¶
<pb:KR4h0160_WYG_089-61b>¶
年轉粟直沽口檣頭夜夜望牽牛¶
　　題宋氏緑野莊¶
莫泊蘭陵郡朝過緑野莊飛花渡江濶垂柳䕃門長埽¶
地春隂合梳頭荷氣凉幾時重著屐來此話滄浪¶
　　玉山草堂¶
玉山草堂深復深沿洄路入婁江潯溪桃始華日杲杲¶
風磴積雪春隂隂皁葢屢過嚴武駕白頭不媿杜陵吟¶
稍待清秋林壑靜杖藜與子一登臨¶
<pb:KR4h0160_WYG_089-62a>¶
　　玉山佳處分韻得玉字¶
逶迤玉山阿窈窕桃花谷林芳綴丹葩霞彩散晨旭溪¶
迴濯新錦洞幽荅鳴玉樂哉君子游於以寄高躅¶
　　分題得柳塘春¶
美人逺在春塘住門外垂楊千萬樹微風白日裊游絲¶
度水輕隂蕩飛絮使君來自白玉堂攀條欲結雙明璫¶
門前繫著紫騮馬上堂急管弦清商美人起舞為君壽¶
再拜登歌酌君酒使君明日上長安莫唱東風折楊柳¶
<pb:KR4h0160_WYG_089-62b>¶
　　分韻得寐字¶
清江下斜日水落鴻鴈至方舟蕩文漪葭菼新霜委岧¶
岧玉山岑溟溟薄雲氣沿洄入林塘池館翳幽䆳羣公¶
欣盍簮稱觴有餘思人生當盛年感彼鴻鵠志擊節歌¶
慷慨厭厭夜忘寐¶
　　君子亭¶
扁舟憶過婁江曲修竹泠泠隱者家五月凉風生草閣¶
幾囘白月照江沙幽人長夏尋棋局稺子應門理釣槎¶
<pb:KR4h0160_WYG_089-63a>¶
更愛開門玉山裏隔溪千樹種梅花¶
　　聴雪齋分韻得興字¶
玉山何逶迤積雪徧行徑池閣生漣漪林木發澄瑩於¶
時接芳筵遐眺復觴詠歌停花入檐笛奏魚出泳若人¶
多雅懐起舞屢清興言歸夜未央微月逗(一作/照)初暝¶
　　小游仙¶
旭日三危際春煙五色開誰知大瀛海似是小蓬萊靈¶
鶴傳書去神魚聴瑟來仙駢如少駐花底注深杯¶
<pb:KR4h0160_WYG_089-63b>¶
　　碧梧翠竹堂¶
去年種桐樹緑葉高雲凉今年種新竹巳與梧樹長幽¶
人讀書坐高堂夜聞天籟鳴笙簧下堂仰視明月光照¶
見鳥啼金井傍鳥啼在何處雙飛向桐樹枝頭啞啞傳¶
好語明年結巢鳯來住¶
　　分韻得春字¶
高堂落新搆式燕娯嘉賓華林散玉氣方池䕃清津魚¶
游樂盤石鹿鳴懐早春陶情寄物表與子聊相親¶
<pb:KR4h0160_WYG_089-64a>¶
　　湖光山色樓¶
兹樓俯呉甸百里見虞山雲歸飛鳥外帆落大江間河¶
源或可到星使幾時還因尋種桃者繫船清溪灣¶
　　分韻得寒字¶
玉山臘月春意動獨樹花開照江干高閣此時宜望逺¶
開尊與子一憑䦨雪消野渚鳬鷖亂水落魚舟網罟寒¶
明日風帆入城市且須泥飲罄清歡¶
　　柳塘春¶
<pb:KR4h0160_WYG_089-64b>¶
春塘二月春波深楊柳濯濯弄輕隂微風裊裊金蟲落¶
隔屋兩兩黄鸝吟飛花莫遣度流水化作浮萍無定止¶
折時須折最長條堤邊繫取木蘭橈¶
　　送鄭同夫歸豫章分題虎丘¶
青山闔閭墓荒草起秋風古隧蒼精化隂房玉鴈空夕¶
陽明野寺逺樹落霜風送子難為别無情楚水東¶
　　至正庚寅臘月下澣予與琦元璞呉國良同寓玉¶
　　山時大雪彌旬日坐雪巢聴簫酌酒煮茗賦詩俄¶
<pb:KR4h0160_WYG_089-65a>¶
　　有他故乘夜泛舟泊楓橋下雪復大作匡山于彦¶
　　成有越上之行余賦是詩以送之二首¶
長江幾萬里送子一扁舟日落雲帆盡天空海水流青¶
山無過鴈白髪有歸鷗為語乗查客何如汗漫遊¶
山隂有歸客雪夜泛扁舟一笑遽云别知君靜者流㸔¶
山對明鏡濯足起飛鷗還載一壺酒相尋賀監遊¶
　　簡于匡山次李五峯韻¶
之子逺遊呉楚間春江二月草斑斑扁舟不愁風雨惡¶
<pb:KR4h0160_WYG_089-65b>¶
作客正喜東南還共愛開門對湖水幾時高閣㸔青山¶
花雨亭前未相見題詩憶爾尚紅顔¶
　　雪霽顧仲瑛偕余與陳惟允坐劒池上惟允為冩¶
　　圖因賦詩云(一本作/二首誤)¶
殘雪落林度西嶺古(一作幽/又作隂)澗寒泉凝素綆孤(一作山/又作兩)¶
僧倚樹聴微吟(一作/鐘)一鶴臨池(一作/流)照清影松間旭日¶
映山椒白雲英英如雨飄何當為置王摩詰更添幾(一/作)¶
(一/)葉紅芭蕉(王維種紅蕉於輞川莊嘗冩蕉/池積雪不徒以供揮灑故云)¶
<pb:KR4h0160_WYG_089-66a>¶
　　至正十年十二月十九日義興呉國良持倪雲林¶
　　詩來玉山中相與徜徉數日將旋索為别余與玉¶
　　山同簡雲林¶
呉生陽羡溪頭住嵗晏扁舟載雪歸江上坐㸔雙槳去¶
天邊目送一鴻飛豈無稺子燒桐葉知有幽人候水扉¶
後夜相思心欲折短簫吹月坐苔磯¶
　　聞夜來過春夢樓贈小芙容樂府恨不得從游戲¶
　　呈二十八字代簡玉山主人¶
<pb:KR4h0160_WYG_089-66b>¶
金鴨香銷月上遲玉人扶醉冩新詞勝游不記歸來夜¶
春夢樓前倚馬時¶
　　秋夜獨坐有懐玉山徴君¶
庭樹葉初落鵲飛驚早秋玉繩猶未轉星漢忽同流楊¶
柳離亭思夫容别浦愁美人隔煙渚滄海信悠悠¶
　　次玉山分題韻四首¶
頻年種豆遶幽居深巷蕭條意不(一作/自)如日晏炊煙分¶
井臼春前草色上階除清時自分躭詩癖白晝休嫌生¶
<pb:KR4h0160_WYG_089-67a>¶
事疎秪憶桃源種桃者秋江多致鯉魚書¶
仙館縈紆洞壑幽草堂三日為君留白鷗波浪春江夢¶
𤣥豹文章霧雨秋誰謂阮生多曠逹亦知賀監最風流¶
才高不得題鸚鵝重儗登樓賦未休¶
玉山樹色倚青冥灑閣風微酒易醒移席絶憐江柳碧¶
鉤簾更愛竹書青白雲盡日春團葢靈石何年夜隕星¶
却笑虎頭癡絶甚盡將詩句冩秋屏¶
海上青山積翠嵐望中雲氣似湘潭水光入夜樓隂直¶
<pb:KR4h0160_WYG_089-67b>¶
月色當江樹影涵只惜鄭莊能好客亦知王衍愛清談¶
誰云酒債尋常有我得詩名取次慚¶
　　律詩二首奉寄玉山徴君¶
仙人愛向桃源住曲曲雲林勝輞川秋水到門船似屋¶
青山當檻樹如煙常時待月溪邊立最愛梳頭竹裏眠¶
我有好懐清夢逺題詩還到草堂前¶
徴君一月不出屋客來喜值清秋時㑹稽録事應當别¶
笠澤高僧定賦詩新月忽從溪上出清尊還向竹間移¶
<pb:KR4h0160_WYG_089-68a>¶
殷勤持寄于高士切勿愁吟兩鬢絲¶
　　有懐玉山次沈自誠韻¶
亭亭古昆丘上有邊樹枝仙人居其間服食忌神疲朝¶
馭羲和車夕味金臺詩我嘗與之遊中夜夢見之御風周¶
八極迥焉人世違青雲忽氤氳白鶴長鳴悲以兹嬰世¶
網一墮東海涯安得浮丘公挾舟候安期¶
　　西湖酌别便欲過草堂因冗未果小詩二章奉寄¶
　　稍凉當買舟相晤也¶
<pb:KR4h0160_WYG_089-68b>¶
片玉山中結草堂門前流水似滄浪竹隂覆几琴書潤¶
花氣薰窗筆硯香四海詩名唐李杜一時文采漢班揚¶
近聞高士増新傳好紀淮南老更狂¶
五月西湖載酒遊芰荷香裏雨初収黄蜂飛近花邊坐¶
白鳥來依柳下舟佩服盡從唐制度笑談不減晉風流¶
幽期莫更歌招隱擬趂西風桂子秋¶
　　虞山道中有懐玉山徴君¶
言偃宅前湖水東千門楊柳緑揺風一篷山色斜陽外¶
<pb:KR4h0160_WYG_089-69a>¶
半夜雨聲春夢中獨客年年如旅燕行人草草似驚鴻¶
芳洲杜若憑誰采心逐寒潮處處同¶
　　泊垂虹橋口占次顧仲瑛韻二首¶
洞庭之西湖水東客行三日上江風行行塞鴈青天外¶
个个輕鷗白浪中¶
鷺鷥鸂鷘總多情蕩漾春江取次行日日沙頭候歸鴈¶
為郎搊得小秦箏¶
　　次顧仲瑛晩泊新安見懐韻¶
<pb:KR4h0160_WYG_089-69b>¶
長林夕露下一鴈過秋天月照風燈外星沈夜水前美¶
人隔煙渚清夢落江船孤坐聞城漏迢迢夜不眠¶
　　西湖竹枝詞六首¶
十五女兒羅結垂照水學畵雙娥眉長橋橋下彎彎月¶
偏向儂家照别離¶
妾家西湖住横塘(一作壚頭一/月春酒香)門前楊柳萬條長馮郎¶
醉後莫(一作/休)折斷留待重來繫馬韁¶
風篁嶺頭西日暉青龍港口新月微放船過去還蚤在¶
<pb:KR4h0160_WYG_089-70a>¶
待取(一作/奴)一通(一作/道)夜歌歸(以上三首見楊維/楨西湖竹枝集)¶
䦨鎖六橋春水深鴛鴦鸂鶒蕩人心呉兒生長自呉語¶
却向船頭學楚吟¶
湖上荷花嬌欲語湖中女兒木蘭舟荷花折得渾自好¶
只恐荷盤不耐秋¶
蘇堤寺堤一徑同春花秋月長相逢白面少年不相識¶
笑擲金錢喚阿儂(以上三首見宋/公傳元詩體要)¶
　　春江曲送唐閔之入闗¶
<pb:KR4h0160_WYG_089-70b>¶
二月春草青三月春水肥楊柳蕩洲渚胡蝶作團飛美¶
人向何處望望隔煙霧迢遞越王城青山海中樹海水¶
高入天上與銀河連相思瘴雲合目送南飛鳶¶
　　病起書事¶
病起秋水上拂衣塵土間雞鳴戴星出月黑騎馬還旌¶
節黄龍塞羽書青海灣征人在萬里風雪鬢毛斑¶
　　題倪元鎮春林逺岫圖四首¶
杏花簾幕㸔春雨深巷無人騎馬來獨有兒寛能識我¶
<pb:KR4h0160_WYG_089-71a>¶
黄昬躡屐到蒼苔¶
春色三分都有幾二分已在雨聲中牆東兩箇桃花樹¶
恨殺朝來一畨風¶
十日春寒早閉門風風雨雨怕黄昬小齋坐對黄金鴨¶
寂寞沈香火自温¶
春寒時節病頭風惆悵年華逝水同世事總如春夢裏¶
雨聲渾在杏花中¶
　　題趙仲穆臨李伯時鳯頭驄圖¶
<pb:KR4h0160_WYG_089-71b>¶
蓬萊宫中春晝遲五馬曽閲李伯時天閑一一盡龍種¶
獨愛鳯頭尤崛竒王孫歸卧江南日見之為爾生顔色¶
乃知神駿世所憐彷彿明窗親貎得黄頭圉官頎且䫇¶
絳袍烏帶高帽尖是日牽來赤墀下黄門辟易爭觀瞻¶
紅絲絡頭尾窣地𤣥雲滿身飛不起長鳴知是戀九重¶
豈但一日行千里君不見春風立仗何駉駉龍文照地¶
來房星何當中道為剪拂縱目平原春草青¶
　　次韻周子通應奉見貽¶
<pb:KR4h0160_WYG_089-72a>¶
文星一箇落南州太史今為萬里遊雲漢依然天北向¶
風波已見海安流亦知王粲久為客惟有杜康能解憂¶
欲問南山射虎者數竒何事不封侯¶
　¶
　¶
　¶
　¶
　¶
<pb:KR4h0160_WYG_089-72b>¶
　¶
　¶
　¶
　¶
　¶
　¶
　¶
　元詩選二集巻二十一¶
