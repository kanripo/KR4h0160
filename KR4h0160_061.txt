# -*- mode: mandoku-view; -*-
#+TITLE: 元詩選
#+DATE: 2015-08-25 00:43:33.508806
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 初集卷六十一
<pb:KR4h0160_WYG_061-1a>¶
欽定四庫全書¶
　元詩選初集卷六十一　　庶吉士顧嗣立編¶
　　最閒園丁王逢¶
　　　逢字原吉江隂人弱冠有文名至正中嘗作河¶
　　　清頌行臺及憲司交薦之皆以疾辭世居江上¶
　　　之黄山自號席帽山人避地無錫梁鴻山未㡬¶
　　　遷松之青龍江名所寓曰梧溪精舍自號梧溪¶
　　　子蓋以大母徐嘗手植雙梧于故里之横江志¶
<pb:KR4h0160_WYG_061-1b>¶
　　　不忘也又徙上海之烏涇築草堂以居曰最閒¶
　　　園自號最閒園丁明初以文學録用其子通事¶
　　　令掖以父老泣請命罷之年七十卒洪武戊辰¶
　　　歳也有梧溪詩集七卷選家于列朝詩集載之¶
　　　前編謂原吉當張氏據呉大府交辟堅卧不就¶
　　　而又稱其為張氏畫策使降元以拒臺此何説¶
　　　也張士德之敗在丁酉三月其時張氏尚未降¶
　　　元也而謂其于楚公之亡有餘恫焉未知其為¶
<pb:KR4h0160_WYG_061-2a>¶
　　　元乎抑為張氏也原吉一老布衣沐浴于維新¶
　　　之化者二十年其子已通仕籍矣而謂其故國¶
　　　舊君之思至于此極西山之餓洛邑之頑未知¶
　　　其又何所處也選家好為曲説至引謝皋羽犁¶
　　　眉公為喻抑何其不相類乎然原吉之詩志在¶
　　　乎元則成其為元而已矣故附于遺民之例而¶
　　　録之¶
　　虞美人行贈邵倅¶
<pb:KR4h0160_WYG_061-2b>¶
大王氣蓋世力拔山七十餘戰龍蛇間得人為霸失人¶
虜有妾如花無死所夜寒蒼蒼星月高不惜傾身帳中¶
舞大王恩深淺東海青血熒熒春草在當時早化劒雙¶
飛四面楚歌那慷慨芒碭山開五色雲雌雉竟與雄鸞¶
羣嗚呼後世亂紛紛非君擇臣臣亦當擇君¶
　　危腦帽歌讀五代前蜀史有感而作¶
白兜羅青衲襫金鴉翠翎七寳飾圓方反正無定式國¶
人戴之天下惜後宫如花醉妝美君王無心冠帶理大¶
<pb:KR4h0160_WYG_061-3a>¶
木晝拔貪狼風猶汎樓船濟江水承平禮樂亦草草豈¶
但當時帽危腦可憐來者忘喪元紅纓未亂如雲擾君¶
不見玉帛萬國先王朝會弁如星麗九霄鳯凰麒麟在¶
郊棷䕫龍前殿奏簫韶¶
　　天門行¶
天門高高俯四極寸田尺地登版籍澤梁無禁漁者多¶
瀚海横戈恣充斥去年官饟私敓攘今年私醝官價償¶
屠燒縣邑誠細事大將不死鯨鯢鄉(謂博羅特/穆爾左丞)烹羊椎¶
<pb:KR4h0160_WYG_061-3b>¶
牛醉以酒腰纒白帶紅帕首定盟歃血許自新禦寇征¶
蠻復何有國家承平歳月久念汝紛紛迫餬口羽林堅¶
鋭莫汝攖慎勿輕誇好身手春風桞黄開陣雲號令始¶
見真將軍(博羅特穆爾討方國真兵敗被/執為求招安至正辛卯嵗也)¶
　　銀瓶娘子辭(并/序)¶
　　　娘子宋岳鄂王女聞王被收負銀瓶投井死祠¶
　　　今在浙西憲司之左逢感其節孝敬為之辭¶
蒼梧月落烏號霜寒泉幽凝金井牀綺疏光流大星白¶
<pb:KR4h0160_WYG_061-4a>¶
夢驚萬里長城亡女郎報父收囹圄匍匐將身贖無所¶
官家聖明如漢主妾心愧死緹縈女井臨交衢下通海¶
海枯衢遷井不改銀瓶同沈意有在萬嵗千春露神采¶
魂今歸來風泠然思陵無樹容啼鵑先王墓水西湖邊¶
　　任月山少監職貢圖引¶
好風東來快雨俱夫須亭觀職貢圖厥長高鼻深目胡¶
冠挿翟尾服繡襦革帶鞮鞻貂襜褕左女執盞右執壺¶
手容恭如下大夫厥妻䯻椎將湛盧五采雜珮相縈紆¶
<pb:KR4h0160_WYG_061-4b>¶
轉顧飛虎飛龍旟鎪耳者殿帕首驅瓔珞袒跣兩侏儒¶
一檠木難珊瑚株一戴玉琢狻猊鑪神獒髬髵狀乳貙¶
復誰牽之鬈髮鬚最後峩弁飾寳珠若將入朝謹進趨¶
禿奚踉蹡亦在途錦膊驄帶汗血駒尊貴卑賤各爾殊¶
經營意匠窮錙銖唐稱二閻道元呉今也少監稱京都¶
少監材抱豈畫史禹跡曾為帝親理河伯川后備任使¶
無支祈氏甘胥靡大德延祐貞觀比輦陸航海填筐篚¶
鳥言夷面逺能邇少監臨古不無以趙公商公暨高李¶
<pb:KR4h0160_WYG_061-5a>¶
頡頏霄漢嗟已矣霱雲曙開儼斧扆包茅不入顙誰泚¶
周編大書王會禮安得臣臣奉天紀陋儒作歌歌正始¶
　　淮安忠武王箭歌題垂虹橋亭¶
淮王昔下江南城萬竈兵擁雙霓旌錦裘繡帽白玉帶¶
金戈鐵馬紅鞶纓皁鵰羽箭三十六一一插向鯋魚箙¶
鹿麛晝號猿抱木王師所過全生育彤弓親授聖天子¶
弓影射入東呉水水波恍浸銅柱標仰見浮屠半霄起¶
王當是時戢武功指顧草樹生春風宋家降璽朝莫得¶
<pb:KR4h0160_WYG_061-5b>¶
思罷貫革垂無窮浮屠上層龍所宫寳盤紺碧蓮花同¶
弦張滿月報騶發忽露半笴薌雲中鐃歌啁轟鼓笳競¶
父老頓足驩聲應泗州使返睢陽亡漢闗將入天山定¶
兩賢成敗闗衰盛雄材逸氣王誰並我浮扁舟五湖興¶
載拜何由重安靖猛士經過合深省¶
　　揚子舟中望鵝鼻山時聞黔南消息¶
山環芙容城私怪鵝鼻狀奔濤鎖長薄大石(山/名)凜相抗¶
勢雄千軍壘氣寇萬鍾藏草樹春不蕃莓苔滑難傍剛¶
<pb:KR4h0160_WYG_061-6a>¶
風過靈雨復值桃花漲破暝鷗鷺盤乗隂龍魚王飄鼓¶
一葦間攬之膽增壯謝安晉元臣豈跼江海量蒼生方¶
顛連其敢遂疎放黔陽百粤地黄霧吹虎韔再觀神秀¶
姿不止西北向焞焞蒼精出閃閃白月漾三叫馮夷宫¶
吾奚獨惆悵¶
　　題烈女廟(并/序)¶
　　　女何江隂人少有容操五季時避亂前湖舟中賊¶
　　　持兵犯之何泣曰吾身墮汝手肯從吾禱之于天¶
<pb:KR4h0160_WYG_061-6b>¶
　　　于父母乎賊由是少懈何乃起立且拜且祈乗間¶
　　　竟投水死後里父夢見何曰吾當血食此地伺湖¶
　　　成田則廟貌祀我既而果然今廟在華藏寺南郡¶
　　　志所載略異逢蓋得先大母所傳云¶
遺廟湖隂四百年斑斑江竹映嬋娟魚龍水落&KR0841;蒲外¶
鷄犬村成檿柘邊不待清名垂女史尚存貞魄降神弦¶
君王社稷今焉在伏臘粢盛自儼然帷箔夜涼臨月榻¶
珮環晨響起雲軿湘靈鼓瑟虞風盛蔡琰聞笳漢鼎遷¶
<pb:KR4h0160_WYG_061-7a>¶
嗟彼生還羞故國何如死節報皇天明妝靚服黄塵裏¶
重為傷時涕泗漣¶
　　錢塘春感六首¶
紫罽軿車從六龍盡隨仙曲度青空蒼山樓闕旃林裏¶
赤羽旌麾野廟中百姓未忘周大賚成都元有漢遺風¶
流鶯不管傷春恨衝落桃花滿樹紅¶
王氣凌虚散曉霞虎闈麟閣靜煙花中天日月迂黄道¶
滄海風雲冷翠華望帝神遊夔子國烏衣夢隔野人家¶
<pb:KR4h0160_WYG_061-7b>¶
當時舉目山河異豈但紅顔泣塞笳¶
周南風俗漢衣冠五色雲中憶駐鑾瓔珞檜高藏白獸¶
蕊珠花發降文鸞河通織女機絲溼雨歇巫娥翠黛寒¶
滿地呉山誰灑淚一江春水獨凭闌¶
日華初動衮衣明劒佩千官隱繡楹五色黼圅開玉座¶
九重湯藥下銀罌書題鳯尾仙曹喜恩浹螭㘭學士榮¶
文化有餘戎事略銅駝草露不勝情¶
瑤池青鳥集觚稜白塔金鳬閟夜燈雲母帳虚星采動¶
<pb:KR4h0160_WYG_061-8a>¶
水晶宫冷露華凝驪山草暗墟周業郿塢花繁失漢陵¶
白馬素車江海上依然潮汐撼西興¶
金爵觚稜月向低泠泠清磬萬松西五門曙色開龍尾¶
十日春寒健馬蹄紅霧不收花氣合緑波初漲桞條齊¶
遺民暗憶名都會尚繞湖漘唱大堤¶
　　讀謝太皇詔藁¶
半壁星河兩鬢絲月華長照素簾垂衣冠在野收亡命¶
烽火連營倒義旗天地晝昬憂社稷江淮春漲泣孤嫠¶
<pb:KR4h0160_WYG_061-8b>¶
十行哀詔無多字落葉虚窻萬古思¶
　　讀國信大使郝公帛書¶
西北皇華早東南白髮侵雪霜蘇武節江海魏牟心獨¶
夜占秦分清秋動越吟蒹葭黄葉莫苜蓿紫雲深野曠¶
風鳴籟河横月映參擇巢幽鳥逺催織候蟲臨衣攬重¶
裁褐貂餘舊賜金不知年號改那計使音沈國久虚皮¶
幣家應詠藁砧豚魚曾信及鴻鴈豈難任素帛辭新館¶
敦弓入上林虞人天與便竒事感來今(公覊旅日有以/鴈四十餉公内)¶
<pb:KR4h0160_WYG_061-9a>¶
(一鴈體質稍異命畜之于後鴈見公輒張翮引吭而鳴/公感悟擇日率從者二十七人具香北拜二人舁鴈跽)¶
(其前手書尺帛親繫鴈足且致祝曰纍臣某敢煩鴈卿/通信朝廷鴈其保重欲再拜鴈奮身入雲而去未㡬虞)¶
(人獲之于苑中以所繫帛書託近侍以聞上惻然曰四/十騎留江南曾無一人鴈比乎遂進師南伐越二年宋)¶
(亡書今藏諸祕監河/南主客劉澹齋云)¶
　　憶舊遊二首¶
醉酒高陽里題詩左氏莊碧雲垂草帶紅旭散花房流¶
水循除活飛絲拂鬢長座中誰潦倒遺却紫香囊¶
紫纍妨過馬青苔委佩魚名通天上籍腹有架閒書春¶
<pb:KR4h0160_WYG_061-9b>¶
水浮齋艦山雲落板車尚懐仁里好耕鑿對休居¶
　　題垂虹橋亭¶
長虹垂絶岸形勢壓東呉風雨三江合梯航百粤趨葑¶
田連沮洳鮫室亂魚鳬私怪鴟夷子初心握霸圖¶
　　感宋遺事¶
五月無花草滿原天囘南極夜當門龍香一篆魂同返¶
猶藉君王舊賜恩(至元十三年正月巴延丞相入杭二/月起宋三宫赴上都五月見世祖皇)¶
(帝尋命幼主為檢校大司徒封瀛國公十二日内人安/康朱夫人安定陳夫人二侍兒失其姓浴罷肅襟閉門)¶
<pb:KR4h0160_WYG_061-10a>¶
(焚香于地並雉經死衣巾有清江紙書云不免辱國幸/免辱身不辱父母免辱六親藝祖受命立國以仁中興)¶
(南渡踰三百春躬受宋禄羞為北臣大難既至守于一/貞焚香設誓代書諸紳忠臣義士期以自新丙子五月)¶
(吉日泣/血書)¶
　　自乾封歸省祖壠過大南嶺向玉山¶
從親客殊鄉所忻塵事屏兹承有方役願言千里騁朝¶
辭縣北山午踰虚南嶺溼嵐沍浮隂高日下疎耿亂田¶
麥蕃膴絶壁松秀整登登箯輿勞委委蘿徑永異跡辨¶
夔足獨徃見僧影沖襟暢寛曠𤣥趣集深靜丘墓躬汛¶
<pb:KR4h0160_WYG_061-10b>¶
埽庭闈念定省僕夫戒期程烏啼復予警¶
　　復如乾封晩經漁浦¶
窮曛經漁浦寒水白于練總總星東出獵獵風北轉眼¶
中獸蹄過笛裏魚狀變稍聞刁斗應漸喜煙火見誰家¶
長林根繫艇沙渚面天含瀟湘思山錯呉越甸承平謝¶
憂患少壯忘覊賤瓜橋往未遑雲源訪殊便明渉子陵¶
灘桂酒同一奠¶
　　敬題諭淮安朱安撫詔後(附詔文云大元皇帝聖/㫖諭淮安州安撫朱煥)¶
<pb:KR4h0160_WYG_061-11a>¶
　　　(據陳楚客奏臣與朱安撫同年又有通家之好/自戊午歸順之後不相見者十有八載今王師)¶
　　　(弔伐諸道並進數内一路領漣河清河將士攻/取淮東未附州郡竊恐城陷之日玉石俱焚臣)¶
　　　(于古人情分不容緘默且彼所以嬰城自守者/無他原其本心但未知趨向之方初無執迷抗)¶
　　　(拒之意今大江南北西至全蜀悉入版圖若䝉/聖慈特發使命宣示德音開其生路彼亦識時)¶
　　　(達變之士也寜不以數萬生靈為念乎臣昧死/上言伏候勅㫖准奏今遣使特㫖前去宣布天)¶
　　　(信若能識時達變可保富貴應在城守禦將帥/同謀歸順者意不殊此故兹詔示想宜知悉至)¶
　　　(元十二年七/月漢兒字書)¶
九鼎沸莫止大厦傾莫支太隂初陽不得燭下土小龍¶
<pb:KR4h0160_WYG_061-11b>¶
望望閩之陲六宫掩泣向北去孤臣憑城尚南顧也知¶
天命有所歸忍為生靈貸生路當時不死良為此至今¶
人説姜與李君家富貴八十年露臺風館啼猩鬼世事¶
茫茫難具論遺詔幸得傳諸孫烏絲細字書題罷黄葉¶
乗秋正打門¶
　　聽鄭廷美彈琴¶
畫䦨月照芙容霜博山水暖薔薇香石屏石几青黛光¶
鄭鄉君子琴中堂榴裙蕙帶辭羅洞玉珮珠瓔脱飛鞚¶
<pb:KR4h0160_WYG_061-12a>¶
何處春深雲滿林小巢並語梧花鳯君不見湘靈鼓瑟¶
湘江滸苦竹祠荒愁莫雨遺音一聽増感傷使我無言重¶
懐古重懐古鷄喔喔明星爛漫東城角誰家尚奏桑間樂¶
　　婦董行(并/序)¶
　　　婦董滕人劉進妻也進與兄順並以勇稱金季¶
　　　山東亂盜蜂起因共募丁壯保里閈天兵駐嶧山進單¶
　　　騎覘之中流矢死順徙家淮南舉室溺淮水董為宋¶
　　　招撫吕文徳裨將所獲欲犯之度不免乃謂曰夫喪不¶
<pb:KR4h0160_WYG_061-12b>¶
　　　逺家難薦臻一身流離娩在旦莫死生非我有願¶
　　　將軍勿疑夜果生一男先是順已入濟州愬于石¶
　　　太尉珪曰順有弟不幸没于敵其妻在孕為南軍¶
　　　拘幽舟中萬一不得收遺息使弟為厲實順之罪¶
　　　也惟明公是圖石為發步卒三百人跡其所徃次¶
　　　淮揚始知董所在隂使人偵之生子蓋三日矣及¶
　　　見具道順意董悲感不自勝且&KR0734;淚曰妾以姙不¶
　　　得先夫死今幸不辱先所天使有後皆伯賜敢名¶
<pb:KR4h0160_WYG_061-13a>¶
　　　此子曰伯祐以志不忘遂抱授偵者目送數十步¶
　　　投江以死至正五年秋進𤣥孫士行語其事於逢¶
　　　逢高其節義作詩哀之¶
北軍南軍和議時兩壘對立龍鸞旗羣雄棋峙國瓦解¶
乃與婦董光門楣星辰錯亂風雲氣乾坤造就冰雪姿¶
渾家性命葬魚腹一舸涕淚隨鴟夷長眼自足為義鬼¶
後死只望予孤兒兒在腹中兵在目憶夫心頭臂消肉¶
日晝慘慘隂靈啼夜黒冥冥波浪觸馬駝磧逺暗塵土¶
<pb:KR4h0160_WYG_061-13b>¶
鷄犬村空疎樹木嶧山誰收白玉骨蔡州地陷黄金屋¶
太尉前歸明主化招撫姑存寡妻宿羞看人面問消息¶
強通語笑寛覊束伯順見義勇著鞭鋭士協力鋒爭先¶
道傍弩伏荆棘底掌上珠還江海邊將門有後傳世世¶
墓祭無所從年年湘妃摻袂遡寥廓漢女結珮窮幽𤣥¶
縞衣綦巾共縹緲文魚赤鯶長周旋脣亡未久齒亦喪¶
獨聞其風猶凜然中原山河想如故目斷㡬點滕州煙¶
　(逢為是詩已士行復述順一事尤卓卓順既得伯祐/以行時董死事覺招撫發步卒亟追之賴左右弓弩)¶
<pb:KR4h0160_WYG_061-14a>¶
　(手散去還白太尉甚義之處之麾下凡兩致太尉命/徃覲太祖皇帝于魚兒泊之行營賜金幣鞍馬且命)¶
　(撫循邢磁贊黄十餘城用寜謐上功受黄金符官昭/勇大將軍行右副元帥濟兗單州等處管民長官在)¶
　(官十餘年士民翕服晩有子五人未老棄官以伯祐/襲其爵為奉訓大夫濟州管民長官是年至元元年)¶
　(也故録于詩後以/俟執史筆者采焉)¶
　　簡黄大癡尊師¶
十年淞上籍仙闗猿鶴如童守大還故舊盡騎箕尾去¶
漁樵長共水雲閒吹笙夜半桃花碧倚杖春深竹筍斑¶
顧我丹臺名有在㡬時來隱陸機山¶
<pb:KR4h0160_WYG_061-14b>¶
　　過丘以敬管句呉山别業¶
梓潼祠畔敞林扉隱隱鷄聲落翠微銅篆解將還省署¶
銀魚忘却挂朝衣石崖溜雨藤根白籬落縁雲瓠子肥¶
想見秋風遂高隱中原野馬正狂飛¶
　　奉題執禮和台平章丹山隱玉峯石時寓江隂¶
昭代優勲舊平章謝鬭班堂開新緑野玉隱小丹山曣¶
晥文璀錯孚尹氣徃還崑丘𤣥圃畔台嶠赤城間不假¶
工琱琢元承帝寵頒靜容賓從仰明燭鬼神奸秩禮均¶
<pb:KR4h0160_WYG_061-15a>¶
恒岱謙光俯粤蠻儼持周勃節秀擁楚巫鬟樹錯珊瑚¶
朶苔封翡翠斑座裀聨綺縠車轂映朱殷或跂雙么鳯¶
時窺一白鷴爐香嵐勃勃簷雨瀑潺潺地縮三鰲島天¶
長九虎闗文饒淫翫好靈運癖躋攀日月由來繞風雲¶
不暫閒殷曾求傅説漢亦聘商顔金匱盟藏劵青春詔¶
賜環皇基同永固國步罷多艱館閣題千首琮璜價百¶
鐶願移銘盛烈襃史著人寰¶
　　奉寄趙伯器參政尹時中員外五十韻¶
<pb:KR4h0160_WYG_061-15b>¶
詔立淮南省符張閫外兵風雷朝煥發牛斗夜精明參¶
政材超偉元僚器老成武林多樹政禁籞舊蜚英鳯暖¶
文章蔚鯤秋羽翼横天池今並奮嶰管後和鳴地要尤¶
膏沃時危必戰爭輔車依海岱衣帶限蠻荆玉葉開王¶
邸煙花匝子城萬艘鹽雪積千里稻雲平織貝殊珍粲¶
紅樓豔曲縈並縁胥狡黠貨殖駔驕盈汝祲初萌起河¶
流浸妄行鎮綏增屏翰賛畫授權衡愛稼須除螣憐牛¶
貴搏蝱式蛙曾霸主斬馬乃書生青汗三千牘丹心一¶
<pb:KR4h0160_WYG_061-16a>¶
寸誠相臣連萬騎郡邑望雙旌甓社湖移蚌繰絲井露¶
鯨里無安堵樂野有望塵驚舄鹵煙侵燧孤嫠膽碎鉦¶
五賢迷古轍六詠歇新賡瓦礫皆王土逋逃本爾氓長¶
驅勞組練盡埽愧欃槍喻擬相如檄降懲白起坑跋胡¶
狼曷備毒尾蠆難攖濟猛收神略疏恩渙虜情佇聞鹿¶
柵下莫作鬼方征回鶻卑唐室天驕撓漢營乾坤一羽¶
扇社稷㡬羊羮杕杜交加影芙容裊娜莖超然延爽笏¶
肅若衛寒更慮念真如是功勲孰與京誓清懐晉逖虚¶
<pb:KR4h0160_WYG_061-16b>¶
左慕齊嬰好定龍蟠價毋登狗盜名石洪重𦙍辟韓愈¶
建封迎故典何其盛斯文與有榮中州襟陜隴上國掖¶
幽并麟閣將來繪鷄壇宿昔盟芻蕘言慎擇葵藿義同¶
傾契闊商參恨栖遲畎畝耕小齋餘苜蓿四境半蕪菁¶
酒憶㳙㳙縹魴炊箇箇赬悲歌垂短褐慷慨睠長纓親¶
病常憂懼身竒鮮弟兄君公終隱迹充國燀家聲楚角¶
闗山晩呉陵草樹晴鶯知幽谷候鴈識大江程報政梅¶
全發封詩月迥清遥應語何遜開閤少隂鏗¶
<pb:KR4h0160_WYG_061-17a>¶
　　贈别浙省黑黑左丞國寳自常州移鎮徽州三十¶
　　　韻時歳癸已¶
武德興元運文恬近百年一隅初難作四境遂兵連斧¶
扆朝元早彤弓授命專馮岑材並濟李郭駕爭先路入¶
延陵邑星分左轄躔著名黄閣上虚位紫宫前汗血駒¶
千匹跿跔士兩甄帳寒龍守劒城曙虎飛旃跡埽齊門¶
瑟身親楚醴筵慧山屏列野震澤鏡&KR0509;天刁斗軍中堠¶
鉏犂亂後田白無遺朽骨青有續炊煙挿羽書閒署封¶
<pb:KR4h0160_WYG_061-17b>¶
泥詔撫邊陣容催畫鼓蠭氣動樓船舊政猶霜肅新安¶
素地偏蜄精嘗感夢帝子或逢仙漆葉雲羞密茶花雪¶
妬妍誦弦家櫛比冠蓋里班聨鄒魯流風洽甌蠻習俗¶
遷比來疲賦斂況復值戈鋋餼稍官曹待謳歌父老傳¶
挽屯呉幼節總體漢文淵裴度歸休近羊公卧治便鼎¶
彞今燀赫韋布數周旋小閣牛行炙長楸鶻試拳王融¶
五雜組孫武十三篇華夏殘河汴神州巋薊燕殄除纔¶
蚋蠓睥睨滿鯨鱣狂斐言姑及高明義莫捐憂君尚有¶
<pb:KR4h0160_WYG_061-18a>¶
疏儻寄麥光牋¶
　　題沈氏别墅¶
小築洄溏上春隂水蹔寒桞遮蓮葉艇花礙竹皮冠生¶
理尋常足閒心一寸寛知予厭奔走絶口不言官¶
　　壬辰冬十一月避亂綺山簡丘文中貢原父二教¶
　　　授¶
雲掩金戈日風生鐵馬塵亂離誰事主貧賤獨為民鷄¶
犬人煙絶鼪鼯草木鄰喜聞同舍語天已厭荆榛¶
<pb:KR4h0160_WYG_061-18b>¶
　　仙茅塢¶
夜宿仙茅塢金鼇湧亂山天風來海外煙火落人間白¶
石思同煮青蘿喜獨攀絺衣弄華月公子亦忘還¶
　　登越城故基¶
呉王臺對越王城嵗嵗春風燕麥生一片范家湖上月¶
照人心事獨分明¶
　　和張率性經歴竹枝詞二首¶
溪上鵝兒桞色黄溪邊花樹妾身長浮薸可是無情物¶
<pb:KR4h0160_WYG_061-19a>¶
采得歸來好遺郎¶
道傍花發野薔薇緑刺長條絆客衣不及沙邊水楊桞¶
葉間開眼望郎歸¶
　　無家燕¶
嗟嗟無家燕飛上商人舟商人南北心舟影東西流芹¶
漂春雨外花落莫雲頭豈不懐故栖烽暗黄鶴樓樓有¶
十二簾一一誰見收衆雛被焚蕩雙翅亦斂揫含情盼¶
鬼蝶失意依訓猴茅茨固低小理勢難久留昔本烏衣¶
<pb:KR4h0160_WYG_061-19b>¶
君今學南冠囚燕燕何足道重貽王孫憂(此詩為淮楚/陷没諸藩王)¶
(避難浮/海而作)¶
　　秋夜歎¶
大星芒鬛張小星光華開皇天示兵象勝地今蒿萊河¶
岳氣不分燭龍安在哉參贊道豈謬積隂故遲回疎風¶
夜蕭蕭野燐紛徃來安知非遊魂相視白骨哀汩汩飲¶
馬窟雲冥望鄉臺于時負肝膽慷慨思雄材¶
　　積雨齋居¶
<pb:KR4h0160_WYG_061-20a>¶
積雨生夏寒盛隂失朝景白鳥巢依閣青梧葉垂井幽¶
觀知候變逺引忘世梗淮水方浸淫吾甘繫煙艇¶
　　帖侯歌(并/序)¶
　　　昌國州達嚕噶齊髙昌特穆爾平章敏珠爾之猶子¶
　　　也海寇犯境候連與戰破之衆寡不敵或勸侯遁¶
　　　去侯曰是吾死所也遂死之江浙省參政樊執敬¶
　　　為文遣使致祭請諡於朝逢為作歌云¶
仙居縣丞寇海邦白晝突入干矛鏦帖侯親騎大宛馬¶
<pb:KR4h0160_WYG_061-20b>¶
快劒躍出蒼龍雙鬚張眥裂赫如虎殺氣雄風助虓武¶
髑髏擲地血飛雨短兵未接寇偃鼓天南弧矢夜掩光¶
狼角赭赤雲𤣥黄洪濤鯨鯢去咫尺再戰身與城存亡¶
艨艟千百水犀手主者誰歟仆旗走岳立不轉鏦殺之¶
殉忠國家良亦厚君不見台州牧長金兜鍪氣節自是¶
名臣流情鍾兒女挫堅鋭卒墮賊計空貽羞男兒真偽¶
那料得長松古柏寒増色鴻飛冥冥我何及落日荒山¶
淚横臆¶
<pb:KR4h0160_WYG_061-21a>¶
　　送宋宗道歸洛陽¶
選郎分手楚天涯萬里春明穩到家庭下已生書帶草¶
馬頭初見米囊花汴淮湠漫經梁苑星斗參差犯漢槎¶
中國未應風俗異舊京寜覺路途賖鮫宫獻珮當明月¶
鵠殿吹笙隱太霞貂敝世憐蘇季子賦成人哭賈長沙¶
若為撫事傷遺跡正用懐才待物華聞道鄉閭諸父母¶
杖藜期看馬卿車¶
　　毗陵秋懐¶
<pb:KR4h0160_WYG_061-21b>¶
老兵為説劉都綂起坐舟中思滿襟𤣥武城危寒日短¶
紫駝塵暗朔風臨江山不盡新亭淚天地長縣即墨心¶
宋祚未移中道死至今劒井蟄龍吟(泊常州城下有老/兵能道劉都綂事)¶
(劉名師勇山東文安人至元十一年元師渡江過常州/知州趙汝鑒遁通判錢彬以城降師勇與都綂王安節)¶
(殿師張彦克復之以姚訔知州事安節出戰不利彦尋/以衆降師勇登埤拒戰攻圍五十餘日城陷訔戰死安)¶
(節被執不屈死之師勇從八騎走所向披靡間道赴行/在扈二王入閩至紹興疽發背卒或曰國初呉城外僧)¶
(舍有一老僧長七尺許居十餘年未嘗面北坐人詰其/姓名輒不荅死之日僧開其篋笥得師勇官誥豈其人)¶
(耶抑其騎士/耶不可考矣)¶
<pb:KR4h0160_WYG_061-22a>¶
　　夜宴葉氏莊曉登悠然樓作¶
百尺飛樓俯碧湍六峯秀色繞闌干杏花落盡東風惡¶
燕子歸來社雨寒夢裏香煙生繡幌酒酲紅蠟膩銅盤¶
一春樂意朝來好千里家書席上看¶
　　送朱自明辟閩憲奏差¶
閩中烏府小清都列郡山巒紫翠紆王化直來天北極¶
文星多聚海南隅暖塵花氣隨驄馬春日榕隂滿鷓鴣¶
況有翰林持使節憲郎應得效馳驅(翰林指歐陽學/士時除閩使)¶
<pb:KR4h0160_WYG_061-22b>¶
　　奉題先世所藏嚴子陵小像¶
千仞臺臨七里灘羊裘鶴髮老魚竿客星帝座分天象¶
潁水箕山並曉寒遂起後塵甘黨錮尚存餘烈愧南冠¶
桂叢苯䔿蘋花薄悵望高風一羽翰¶
　　題馬洲書院(并/序)¶
　　　馬洲書院者孔聖五十二代孫元䖍昆季所建也¶
　　　其五世祖若罕高抗不羣長于春秋當宋南渡自¶
　　　闕里將之衢留滯泰興見河流達南江詢之老人¶
<pb:KR4h0160_WYG_061-23a>¶
　　　曰此龍開河也西北通淮泗因嘆曰吾洙泗龍泉之支¶
　　　流其在兹乎遂築室河上與其子端志各授弟子業從¶
　　　遊日衆乃有菑田百畆人助以力官復其税戒子孫治生¶
　　　勿求富讀書勿求榮邑大夫嘉之易名龍開河曰敭教¶
　　　示崇化也年六十卒葬河之陽端志克守父道薦辟¶
　　　不就淳祐元年冬邑燬於北兵元䖍避地是洲咸淳間¶
　　　書院落成教授復如初然皆無後今崇聖寺旁惟破¶
　　　屋蔓草遺像瓦爐而已逢懼變遷殆盡故敘其槩於¶
<pb:KR4h0160_WYG_061-23b>¶
　　　壁間庶後之起廢者得以考焉詩曰¶
蝌斗秦皆廢靈光魯獨存豆籩漂海國丹雘暗淮村苔¶
蘚花侵礎蒲蘆葉擁門青春深霧潦白日老乾坤徳化¶
三王並威儀百代尊郊麟初隱遁野兕遂崩奔先輩俱¶
冥漠諸生罷講論斷編塵樹冷遺像網蟲昬盡變衣冠¶
俗終歸禮義源江南遊學士瞻拜敢忘言¶
　　送郡知事李仲常還金華¶
列郡歌岑晊孤城頌李膺文華仙掌露人品玉壺冰畫¶
<pb:KR4h0160_WYG_061-24a>¶
本黄荃學詩兼畢曜能闗河千里道風雨十年燈薦鶚¶
知無忝登龍貴早承朔雲低紫禁東壁映青綾郎署新¶
帷幄儒門古豆登黿梁初隱見羽檄遂飛騰軍事諸曹¶
服元僚太守稱芙容秋獨卧驃騎日同興衆仰寛民力¶
誰堪作帝肱埽除塵澒洞屏蔽雪侵陵野戍銷鋒鏑田¶
家罷棘矜昆侖天柱正宸極泰階升顧此心常切多君¶
興逺乗崇桃紅霧斂豐草緑波增喻蜀漢司馬歸呉張¶
季鷹宦情輕比蜕行色澹于僧三洞金晶發雙溪白練¶
<pb:KR4h0160_WYG_061-24b>¶
澂過家饒賞咏來紙細緘縢¶
　　塞上曲五首¶
木葉滿闗河轅門肅珮珂將軍提劒舞烈士擊壺歌月¶
黒輝銅獸風高嘯紫駝不堪城上角五夜落梅多¶
將令傳中閫交驩浹兩軍地形龍虎踞陣伍鳥蛇分清¶
野輝燕日黄河瀉岱雲生靈如有頼絳灌不無文¶
月照小長安風生大將壇虎皮開玉帳牛耳割銅盤伯¶
氣寒逾肅軍聲夜不讙皇天眷西顧慎取一泥丸¶
<pb:KR4h0160_WYG_061-25a>¶
鞗革帶鉤膺聨鑣獵楚陵白肥霜後兔青沒海東鷹千¶
里榛蕪闢三年稆穀登中郎示閒暇呼酒出房烝¶
諸夏皇威立三邊虜氣衰角弓分虎圈乳酒下龍墀蠭¶
午歊氛逺鼉更窟宅移輿圖欲盡入中道勿頒師¶
　　聞武昌廬州二藩王渡海歸朝¶
茅土分封在金章渡海歸事殊生馬角心愧著戎衣星¶
月晶光並山河帶礪非秋風紫塞上依舊鴈南飛¶
　　和張率性推官小遊仙詞二首¶
<pb:KR4h0160_WYG_061-25b>¶
西王春宴百娉婷玉碧桃花滿洞扃自飲一杯璚屑露¶
東風吹夢不曾醒¶
雲幢煙節紫霞裾齊御泠風集歩虚若受人間塵一㸃¶
長門又屬漢相如¶
　　登雙鳯普福宫東樓贈呉道傳時周境存隱居同¶
　　　席二首¶
道人獨坐覽輝樓海底青天入座流燕子飛來又飛去¶
遊絲挂在玉簾鉤¶
<pb:KR4h0160_WYG_061-26a>¶
樓殿岧嶤上赤霞水紋蟠鳯卧靈槎石棊盤静香煙直¶
簾下雙頭百合花¶
　　望江郎石¶
仲春天氣佳萬象欣改色我行六峯外遥見江郎石二¶
儀闢混沌牽牛委晶魄鼎列台輔姿玉藴珪璋徳三神¶
浮瀛海噴薄東一極鉅鼇因戴之仙宫晃金碧斯連厚¶
坤軸乃棄姑篾域直上青蓮花或隕樵舍側安知非異¶
境自與三神敵于時攬深秀雲霧忽巾冪微風稍飄颻¶
<pb:KR4h0160_WYG_061-26b>¶
空翠疑亂滴雜英敷陽豔嘉木生午寂交交黄鳥音好¶
在千丈壁二年思晤對百里今咫尺煙波動落照道路¶
隂已夕尚戀女媧功躊躇望西北¶
　　觀錢塘江潮時教化平章大讌江上¶
蒼蒼呉越山對峙束江腹江開白銀甕一浪天四蹴金¶
晶王高秋風露氣轉肅當年駭壯觀委巷雷擊轂今年¶
官增威旌麾被川陸羅衣繡龍鳯玉帶縁蠶粟牙牀錦¶
屏帷蠻毯隨歩蹙温温香卷陣婉婉眉鬬緑微聞伊梁¶
<pb:KR4h0160_WYG_061-27a>¶
音渌酒光動縠鮮醲片晌盡望姓空側目懼成庾郎哀¶
竊效杜陵哭冥頑鱗(一作/鱷)魚彚屢覆舟萬斛梟雄扈將¶
軍(謂福建扈/海元帥)竟作机上肉大浸交烽火血胔腥草木地¶
媪為之愁兼恐河源縮熟聞靈胥廟嵗祭莫敢黷三叫¶
三酹觴願與赤水族錢王射强弩至今有遺鏃何當起¶
英魂少助八州督(時汝潁/等州陷)中原日無事海寓䝉景福尚¶
虞多戕殘洒淚逃亡屋¶
　　徃敭名(一作/陽明)開化二鄉掩骼¶
<pb:KR4h0160_WYG_061-27b>¶
分藩多賢勞不敏忝賓客雖無官守縻亦復與言責二¶
鄉䖍劉禍慘甚長平厄先王制禮經孟春當掩骼僕夫¶
有難色款段纔任策駸駸度岡坂眇眇循藪澤稍稍煙¶
微青歴歴野四白遊魂行草上遺老候道側我豈物役¶
徒兹來出心臆皇天久下憫赤子非寇敵鴟鳥何不仁¶
銜啄血更瀝因歌戰城南風悲淚狼籍¶
　　憂傷四首上樊時中參政蘇伯修運使¶
古青徐十連五屬桑棗墟黄河失經人化魚吕梁設險¶
<pb:KR4h0160_WYG_061-28a>¶
豺為徒船多纔通玉帛貢車多始登牛馬途守無官軍¶
法度疎居無鉅室城隍虚欲去鹵掠當何如(合置官軍/合實郡縣)¶
古青徐嵗乆致君心煩紆¶
竹笠黄(時有盜戴竹/笠拒官軍)黄金兜鍪勢相當兜鍪本居大將¶
壇左劒右印增威光邊隅將校望塵拜州縣曹佐聞風¶
僵況從元首授元柄稍忤言意違軍令不因菑疫自焚¶
船那致生靈輕隕命竹笠黄兜鍪相當難走藏兜鍪旦¶
晩先戎行¶
<pb:KR4h0160_WYG_061-28b>¶
官桞場青芒芒野鷹交飛撲馬驤年年十月轅門張元¶
戎始來坐虎牀翼舒箕哆魚麗行鼓進金退兵家常起¶
伏見譏孫武子句卒貽笑曹成王千夫散盡旌旗定偏¶
禆隊伍相呼應㡬處私恩誤主恩一回酒令行軍令酒¶
醉邊隅事不聞邊隅擾擾多煙氛¶
江海壖家家浮生多在船船居無租出無禁競賣田宅¶
行鹽錢私鹽漸多法漸宻隩裏干戈攘白日尋常惡孽¶
不肯除本固枝蕃禍非一虎符龍節王者師赦過録功¶
<pb:KR4h0160_WYG_061-29a>¶
先自欺諫臣上疏效已晩蔓延及今歸咎誰地官合為¶
𢎞逺計鹽價減徵同賦税盜源既清民瘼除五風十雨¶
歌康衢¶
　　小匕首歌¶
水精生苗月牙直彗芒披雲電流隙蟄蛇斷尾短草間¶
海鶻褪翎霜雪色宋斤魯削讓陗刻金錯錐刀豈其敵¶
呉鴻扈稽飛著體不曾為主開邊鄙嗟兹神物久泥滓¶
用之可以報國士簷冰卓筯日黯空稍玩股掌生雄風¶
<pb:KR4h0160_WYG_061-29b>¶
鮫魚室卧縞帶影長鈹辟易萬雉墉古昔客揕秦王胷¶
㡬仆翠鳯咸陽宫由來意氣泰山重命甘燎毛不旋踵¶
誰隳古制鑄小之佩稱衣冠加珌琫我歌三嘆淚滿裾¶
曹鱄豫聶無時無¶
　　客金陵遇有以茂才異等為薦者以病歸泊龍灣¶
　　　二首寄丁仲容婁行所二先輩¶
柂樓釃酒出金陵病後衣裳體不勝風雨滿江寒屭贔¶
庭闈何處髮鬅鬙周璆實下諸侯榻王式虚䝉博士徵¶
<pb:KR4h0160_WYG_061-30a>¶
一曲離歌凝客思㡬行疎樹隔漁燈¶
鳯凰臺上酒如川醉擬題詩李謫仙鑿齒已成耆舊傳¶
真長空覓孝亷船十年螢案書連屋八月龍灣浪拍天¶
無那病懐兼旅思白雲遥望夕陽邊¶
　　送于子實辟淮閫掾¶
淮海風高急鼓鼙潁州風起照淮西餱粻㡬道通流馬¶
樓櫓重城望火鷄星入夜寒芒角動地連秋暝瘴氛低¶
君今掉鞅元戎幕肯慰流亡父老啼¶
<pb:KR4h0160_WYG_061-30b>¶
　　宫中行樂詞六首¶
羽獵罷長楊宸遊入未央鸞開雙畫扇鶴舞百霓裳玉¶
盞瓊花露金盤紫蔗霜長門誰閉月流影在倉琅¶
望幸影娥池微吟紈扇詞露盤迎月早宫漏出花遲珮¶
雜鑾和響雲連雉尾移君王肯時顧從愛趙昭儀¶
明月窺彤管雙星直罽軿宴分王母樂詔擬薛濤箋穀¶
雨親蠶近花朝拾翠連魚龍曼衍戲吹進玉階前¶
積翠澂波闊披香暖殿開天低烽火樹日動蔓金苔獺¶
<pb:KR4h0160_WYG_061-31a>¶
髓勻猶溼羊車過不回賸陳列女史萬一漢皇來¶
芍藥為離草鴛鴦是匹禽君無神女夢妾有楚王心日¶
短黄金屋宵長緑綺琴相將戒霜露拜月繡簾隂¶
金鑰魚司夜瑶箏鴈列春後庭通綺閣清路接芳塵同¶
備三千數誰辭第一人君王壽萬嵗行樂此時均¶
　　景陽井¶
踏臂歌殘壁月昬驪龍猶藉井生存石闌漫涴臙脂色¶
不佀湘筠染淚痕¶
<pb:KR4h0160_WYG_061-31b>¶
　　過楊員外别業(員外名乗字文載濟南人官浙省/員外郎以累斥至正十六年淮張)¶
　　　(之辟乃遺訓二/子卣卓自經)¶
翠羽無深巢麝香無隱穴由來老蚌珠淚泣滄海月於¶
乎楊員外竟類膏自爇憶昨佐南省四境正騷屑朝廷¶
忌漢人軍事莫敢説遂罹池魚殃遄被桞惠黜寄身傍¶
江潭乃心在王室星躔錯呉分氣候乖鄒律天風揺青¶
薲徒歩空短髪譙𤣥初謝遣龔勝終守節譬如百鍊鋼¶
不撓從寸折又如合抱松豈藉澗底蘖我時浮扁舟鷗¶
<pb:KR4h0160_WYG_061-32a>¶
外候朝日荒郊無留景别業自深鬱時清議勸忠公寃¶
果昭晰大名流天地當與河水竭結交卣卓間遺言見¶
餘烈¶
　　三貞篇寄納琳哈喇參政幕下僚友¶
梧西女陳氏顔色絶勝玉阿耶燈窻下古傳常暗讀義¶
須嫁官人麻枲心所足兵麾忽東指烽火蔓平陸魚鼈¶
遭顛連鷄狗同迫逐猰㺄哆其口反噬机上肉母子泣¶
相誓寜死不汝辱春輝黯門楣寒日照鬼録皇天實鑒¶
<pb:KR4h0160_WYG_061-32b>¶
臨家廟為慘肅(陳氏母曽宋直講/確之七世孫女)髽婦(惠婦呉/俱縣人)亦在難¶
自判受命獨臂血濺賊袵賊歎為斂縮差差白刃間偉¶
節驚耳目荒野雲雪暮緬想會深竹水流風悲鳴星逬¶
萬羽鏃回首陷没地何限委溝瀆大參行當來䘏典具¶
簡櫝前湖百世祀(謂五代時/烈女何氏)明妝儼車服從以雙素鸞¶
配享疇敢黷孤蓬任漂轉餘齒寄草木倡兹三貞篇庶¶
用矯浮俗¶
　　送楊子明知事從觀孫元帥分制沿江州郡¶
<pb:KR4h0160_WYG_061-33a>¶
寒日動大江鞍馬散滄洲漚光滅没外迴見冰梁浮壯¶
士無人色旗羽風飂飂楊君志弧矢笑被黑貂裘祭軷¶
千仞岡掉鞅萬斛舟先聲掠淮甸遥制三邊州元帥綂¶
將權言責在軍謀一言闗興喪跬歩分陽秋天地屬閉¶
塞波伏蛟龍湫孤煙起天際薄莫青轉幽百里靜鷄犬¶
豈但窮兵由雪貿薺麥生猶聞鑄戈矛頻年竭土壤經¶
時委川溝行其所無事凋瘵或少瘳耀德不觀兵當今¶
第一籌君昔甚惻隱曲宥千俘囚歸裝輕于葉廉價重¶
<pb:KR4h0160_WYG_061-33b>¶
琳球敝邑䝉薦臨多暇獲讌游鳯凰巢阿閣黄鵠宜逺¶
投菉竹霜實繁知止疇與侔蘆根短刺水鸒斯空啾啾¶
顧予麋鹿姿蓬藋翳林丘行藏任本性道義期加修¶
　　夜坐¶
落日秋氣昬回溪夜噴薄幽花欹露榭孤螢隕風閣沖¶
襟謝煩歊廣簟生離索躧履望明河南天正飛鵲¶
　　義僧行¶
世降道淪喪盛事罕見之我歌義僧行蘄取國士知僧¶
<pb:KR4h0160_WYG_061-34a>¶
臻生夏浦俗號徐大師勇敢重意氣赤手可獵麋張忠¶
郭解流任俠不計貲臻願出門下致死誓不移盜尋寇¶
馬洲魚肉乎蒸黎元戎堅營壁大姓深溝池壯哉張父¶
子分率脱項兒父擒子死難家不得斂屍臻聞切齒恨¶
恨死不同時夜即操斧刀奮身斫籓籬徑入牛宫内斧¶
斷張縶維手殺盜六人力挽間道歸妻孥拜堂下金幣¶
謝所私上公賜巾裳欲以好爵縻幡然掉臂辭還山弄¶
摩尼方今國步艱中外罹瘡痍銅虎盡懸綬鐵馬誰搴¶
<pb:KR4h0160_WYG_061-34b>¶
旗嗟爾匹夫臻足張三軍威何不食君禄為君靖淮夷¶
收名魯仲連千載為等期天秋黄葉脱日暮𤣥雲馳歌¶
詩節鼓吹用壯吾熊羆¶
　　壯士歌¶
明月皎皎白玉盤大星煌煌黄金丸壯士解甲投馬鞍¶
蒺藜草深衣夜寒劒頭飲血何時乾¶
　　寒機女辭¶
鴛鴦機滿東西舍雪蠒繰來日相射世俗競染紅藍花¶
<pb:KR4h0160_WYG_061-35a>¶
妾心鍾愛金絲柘君王錦繡焚殿前天孫鳯梭蛛網懸¶
織成雲霧製龍衮萬一熏香分御筵¶
　　君家桞¶
君家桞萬株一色鵝黄酒龍鱗波暖裊翠煙飛花直渡¶
江南天倉庚立曉燕穿午薄莫啄木聲丁然腹中樹蝕¶
皮齧馬舊隂半減金城下長條短條屬行人猶有持斤¶
睨之者秋來大地落葉鳴心憶陽春淚如瀉¶
　　夜何長三曡寄周參政伯温鄔僉院本初¶
<pb:KR4h0160_WYG_061-35b>¶
夜何長日苦短夜長復寒日不暖深林火薄鶡鴠滿尾¶
頳魴魚游纂纂千年古鐵紫氣纏赤帝當之白虵斷中¶
朝老臣雙珮蒼憂心鬱紆寢息忘鳯凰在笯驥服箱雪¶
埋石棧冰河梁夜何長六龍回轡東扶桑¶
夜何長日苦短夜長復寒日不暖蒼梧九疑雲思逺驚¶
鴻亂落夫差苑漢家騎尉雙龍蒼酒酣起舞隘八荒疾¶
風吹沙百草霜玉釭朱火青凝光夜何長帝車高轉天¶
中央¶
<pb:KR4h0160_WYG_061-36a>¶
夜何長日苦短夜長復寒日不暖欃槍參旗燭雲䍐樹¶
樹梅花落姜管江南布衣雙鬢蒼嵗䦨獨立氣慨慷衣¶
冠禮樂制孔良路迢無由貢明堂夜何長啟明耿耿天¶
東方¶
　　奉陪神保大王宴朱將軍第聞彈白翎雀引(并/序)¶
　　　白翎雀燕漠間鳥也初世皇命伶官石徳閭製白¶
　　　翎雀曲及進曰何其末有孤嫠怨悲之音石徳閭¶
　　　未之改而已傳焉戊戌冬淮藩朱將軍宴大王於¶
<pb:KR4h0160_WYG_061-36b>¶
　　　私第逢忝坐末時夜雹霰交下衆賓相次執盞起¶
　　　為王壽逢亦起王命左右鼓是曲且語製曲之始¶
　　　俾歌詠之逢謂纘事本實左氏所先故鋪陳興龍¶
　　　大略而不暇他及也¶
𤣥隂亙天雪欲作將軍西第夜張幕銅盤蠟光紅照灼¶
四坐傾聽白翎雀雀生烏桓朔部落大樸之氣元磅礴¶
地椒野穄極廣莫穹廬離離散駝駱黄羊蘆酒雜湩酪¶
鷹狗畋獵代耕穫太王肇基不城郭青春建櫜宵罷柝¶
<pb:KR4h0160_WYG_061-37a>¶
聖澤滂沛蔓綿絡風淳俗龎法度約乾端坤倪露沖漠¶
羽毛麟介並飛躍庭祠嵗饗咽管籥雄雌和鳴莫我樂¶
帝皇赫然太陽若八表晃蕩氛盡却前驅屈盧從繁弱¶
睢盱嗢咿萬狀錯遂朝玉帛解組縛大明宫開夾花萼¶
文監武衛盛材略蔥珩穀壁映霜鍔五雲夔龍奏韶濩¶
九苞鳯凰降寥廓德音威儀匪予度萬姓拭目瞻阿閣¶
軒轅伶倫兩冥寞八十年來事非昨獶塵雜亂人道削¶
咬哇哀淫頌聲鑠皇孫讓賢執鼓鐸巾冪鵲尾黄金杓¶
<pb:KR4h0160_WYG_061-37b>¶
殽烝體薦嚼復嚼巴渝舞隊驩回薄供奉革鞜衣狐貉¶
銀箏載前酒載酌延秋門深魚守鑰緱山逺度吹笙鶴¶
淮南昔者鷄䑛藥千乗之國棄敝蹻方今羣雄自開拓¶
拔刃把矟爭刺斫為臣義同葵與藿將軍固合鞭先著¶
蓮壺漏沈薇露涸枯梢號寒風隕籜百禽啁噍雹霰霍¶
冰花亂㸃真珠箔箔中呱呱情陡惡供奉砉爾停弦索¶
吁嗟白翎將焉託有客淚下甘丘壑¶
　　奉陪杭右丞程禮部以文宇文憲僉子貞魯縣丞¶
<pb:KR4h0160_WYG_061-38a>¶
　　　道原宴周左丞伯温館舍時聞河南李平章恢¶
　　　復中原¶
西湖館舍開新秋三峯倒影紫翠流白馬彫戈駐逵道¶
金魚玉佩羅林丘二孤五老獨神徃八公六逸同天遊¶
時維小康況大比萬乗少紓東南憂如澠之酒官寺送¶
風生酒波鱗甲動荔子漿凝赤露香鵝肪炙作黄冰凍¶
歌袖頻熏婆律膏渴姜解奏參差鳯右丞閥閲霄漢逼¶
諸叟文章臺閣重罘罳駸駸落日涼菱花蕸葉掩冉光¶
<pb:KR4h0160_WYG_061-38b>¶
驚飛先自有烏鵲寡宿未必無鴛鴦堯封禹跡煙莽蒼¶
宣髮固短憂心長側聞汴破濟欲下百姓亦望臨淮王¶
山人厭亂喜莫量笑整冠帶為舉觴醉後不登嚴武牀¶
　　歎病駝¶
狂夫東遊乗白騾道路適遇病槖駝紫毛無復好容色¶
肉鞍尚聳雙坡陀南人從來不夢此私怪目擊臨干戈¶
泉渠元自控蕃落天苑畢竟連銀河呉郊楚甸水草淺¶
任重却欲千斤過青袍朝士為起立茜帽番僧時撫摩¶
<pb:KR4h0160_WYG_061-39a>¶
熱風吹塵鼻出火積雨成潦瘡生窠牛蝱狗蝨苦嘬血¶
末由驅除知奈何頻年出師數百萬熊羆獅豹相奔波¶
豈期獨後死溝壑餘光所及良已多老奚首帕短袴靴¶
手持鞭䇿涕泗沱憶昔灤京避暑日氣骨礧峞從鑾和¶
沈沈金甕夾挏馬裊裊錦帶懸靈鼉服勞輦下藉鬋刷屈¶
跡澤畔甘蹉跎疇能推廣愛烏義没齒仰飼公田禾¶
　　長樂未央玉璽歌為秦景容總管賦¶
赤龍銜日照赤子白蛇横斃烏騅死東風吹冷咸陽灰¶
<pb:KR4h0160_WYG_061-39b>¶
長樂未央連闕起昆吾寳刀截瓊肪隂文小篆雲漢章¶
盤螭作紐徑二寸歴嵗四百傳天王黄星孛明銅爵舞¶
銅仙淚泣如絲雨盜將神器竟不歸璽亦漂淪頻易主¶
使君購得心良苦君不見豐城有劒氣上衝米船也貫¶
滄江虹陋歌先附蘇卿鴻¶
　　嵗星漸高贈王伯紞進士¶
嵗星漸高辰星光鎮星不動天中央熒惑退舍太白斂¶
晝芒南斗尚爾雲微茫有美一人被褐裳思君思鄉垂¶
<pb:KR4h0160_WYG_061-40a>¶
十霜馺娑駘盪氣鬱蒼王屋石室岌相望願陪先驅弧¶
四張嵗星輔日照八極還種祭田汾水陽¶
　　簡鄔同僉¶
南粤稱臣陸賈勞漢廷何愛璽書褒恩波遂與三呉闊¶
爽氣真連北斗高鶯囀羽林交杕杜馬閒沙苑暗蒲萄¶
天心厭亂民懐德未説闗河恃虎牢¶
　　送王季德主事祠南鎮還京¶
千羽春明玉扆間皇華躬遣祀稽山蓬萊雲霧隨封檢¶
<pb:KR4h0160_WYG_061-40b>¶
敷落仙曹降珮環宣室舊承前席問樓船今駕海濤還¶
東南父老憂時切落日扶藜得重攀¶
　　秋感六首¶
呉門葉落季鷹船朔埜霜横白鴈天三楚樓臺餘夢澤¶
兩京形勢自甘泉采雲帳幄泠風滿瓊樹花枝璧月圓¶
本是宣光中興日腐儒長夜泣遺編¶
紛紛攘攘厭黄巾妖血徒膏草野塵馬化一龍猶王晉¶
楚存三戸未亡秦颶風天靜浮青海朔漠山高直紫宸¶
<pb:KR4h0160_WYG_061-41a>¶
莫為鬼方勞外伐檿弧箕服最愁人¶
豆苗瓜蔓未應稀菰米蓴絲積漸肥南極有星天半隱¶
東維無地海全歸連城不換相如璧百結何妨子夏衣¶
回首故山荆棘外㡬年空翠鎖煙霏¶
苕花薲葉繞林扉獨立蒼寒見紫微夜久長庚隨月上¶
天清高鳥帶霜飛東南呉會三江入百二秦封六國歸¶
烈士莫年心未已無言思解白登圍¶
南越東呉帶楚皋頻年醉眼送飛毛滄洲露白蒹葭滿¶
<pb:KR4h0160_WYG_061-41b>¶
甲第秋聲蟋蟀高九日天涯桑落酒三軍城上柘黄袍¶
試觀漢後詩人作獨覺遺風屬阮陶¶
鱗魚風息淨江波軋軋機絲響薜蘿華髮道途秋日短¶
曠懐樓閣莫隂多浮查受宿炎州翠細草從眼墨沼鵝¶
心自隱憂身自逸㡬時天馬渡滹沱¶
　　簡陳韋姜員外(陳基/敬初)¶
幕府深嚴午漏遲簟文簾影碧參差總傳白馬陳從事¶
每念青袍杜拾遺大地風塵憂未解扁舟江海去無期¶
<pb:KR4h0160_WYG_061-42a>¶
涼天鴈叫芙容發許奏軍中鼓吹辭¶
　　陪淮南僚友汎舟呉江城下¶
波伏魚龍夜不驚菱花千頃湛虚明呉儂似怪青絲馬¶
漢月重臨白帝城世説竇融功第一獨憐阮籍醉平生¶
樓船簫鼓中流發喜及東南早罷兵¶
　　送薛鶴齋真人代祀天妃還京¶
蓬萊宫裏上卿班代祀天妃隔嵗還日遶五文皆御氣¶
海浮一髪是成山風霆夜䕶龍鸞節雲霧朝披玉雪顔¶
<pb:KR4h0160_WYG_061-42b>¶
聖渥既隆𤣥化盛轉輸應盡入秦闗¶
　　留别陸芳潤張孟膚田仲耘王孟翼¶
楓葉殷紅枳實肥蘋風蕭颯芰荷衣自甘許汜求田去¶
不擬劉蕡下第歸日落大荒&KR0400;夜哭天含積水鶴雲飛¶
諸君有待乗槎使直犯星河織女機¶
　　題虎樹亭(宋聰禪師住華亭時有二虎噬人師降/伏之命名曰大青小青師卒虎亦死弟)¶
　　　(子瘞之塔傍踰年生銀杏樹二今/主僧隱公闢亭樹間扁曰虎樹)¶
舟泊東西客詩招大小青山高白月墮草偃黑風腥植¶
<pb:KR4h0160_WYG_061-43a>¶
物鍾英爽精藍被寵靈涼隂慎翦伐留䕶石圅經¶
　　過馬天章水村居¶
嘉興馬録判歸築水村居土銼長腰米蓴羮巨口魚青¶
衫沾露薄華髮向秋疎尚爾丹心壯無時去玉除¶
　　近故二首¶
近故儒林老于予起嘆嗟清秋書柿葉落日賦桃花碑¶
碣留呉滿雲山向越賖多情楚宫月來照未栖鴉¶
近故維揚老威儀本漢官才高三禮賦心折一泥丸露¶
<pb:KR4h0160_WYG_061-43b>¶
氣金盤溼簫聲碧落寒空餘茂苑樹鵑血㡬時乾(成廷/珪寓)¶
(維揚卒于至正末/年二詩為成而作)¶
　　鄰飲¶
蠟炬繞紅鸞盆花玉露漙無家憎月色多難薄春寒毛¶
頴時旌鬼黄金少鑄官西鄰濁酒熟得罄一回歡¶
　　聞畿甸消息¶
白草生畿甸黄沙走塞庭直憂星入斗兼畏雨淋鈴殿¶
閣餘龍氣衣冠自鵠形呉粳斷供餉隴麥向人青¶
<pb:KR4h0160_WYG_061-44a>¶
　　和惠子及雨中¶
桃花昨夜愁盡發燕子今春疑不來雪衣鸚鵡亦可怪¶
錯喚主人非一回¶
　　題李唐江山煙雨圖¶
煙雨樓臺晻靄間畫圖渾是浙江山中原板蕩誰回首¶
只有春隨北鴈還¶
　　馬頭曲(馬頭者大都名姬也始為黄禪太子寵黄/禪伏誅没入以賜太平王王薨子騰吉斯)¶
　　　(留之騰吉斯被殺復没賜/布克布克國語力士也)¶
<pb:KR4h0160_WYG_061-44b>¶
和戎漢明妃亡呉越西子鬼妾賜元臣孰受盧弓矢¶
前時楚襄夢今夕伶𤣥妾瓊斷藍橋漿紅流御溝葉¶
　　萱圖為李恒題于茂清軒中¶
暄風宜男花涼日忘憂草一種兩含情親容夢中老¶
　　游鯉山(舊名由/里山)¶
鄉山三十三游鯉奠郊南嶻然獨高大秀掩東諸嵐土¶
剛蓄炎精崖仄削劒鐔我嘗挹飛翠逺在滄江潭波濤¶
與伏興雲霧相吐舍恍然穆王駕八駿左右驂又如琴¶
<pb:KR4h0160_WYG_061-45a>¶
髙仙脚踏朝蔚藍乆思更徽號新喜遂幽探太白賦九¶
華後來成美談狂歌繼其武林間免愧慚春風緑瑶草¶
秋霜紅石楠行將修月斤為鑿避世龕蛟龍正格鬬鯤¶
化誰其堪¶
　　次鰕妾岸(常熟/州)¶
朝辭鳯巢村晩次鰕妾岸起望大角間太白光有爛方¶
罹杜陵苦未已崔旴亂鬢毛掠蝙蝠竹裏鳴鶡鴠同曹¶
迫憂悸相視名錯喚前途非樂土殊昧賢達筭誰家繚¶
<pb:KR4h0160_WYG_061-45b>¶
崇垣轆轤卧井幹餘歌久悽惋酣宴同清晏寜知楚幙¶
烏不寤呉宫燕蕭晨理舟楫回首重悲嘆¶
　　讀貞燕記有懐魯道原提學¶
天涯老孤臣想象賦貞燕空梁泥屢落故渚冰自泮影¶
託明鏡鸞夢接長門鴈飛雲軒不歸自語清商怨¶
　(元貞二年雙燕巢于燕人桞湯佐之家一夕家人以/燈照蠍其雄驚墜猫食之雌彷徨悲鳴不已朝夕守)¶
　(巢哺諸雛成翼而去明年雌獨來復巢其處人視巢/生二卵疑其更偶徐伺之則抱獨之殻爾自是春去)¶
　(秋来凡六稔觀者譁然目/為貞燕云長沙馮子振記)¶
<pb:KR4h0160_WYG_061-46a>¶
　　義鄧¶
吾鄉有鄧添千里負主骨晨夜竄草間宛轉時虜窟胼¶
胝苦何辭性命間一髪日車昬盪祲虹暈或抱月魂氣¶
相衝搪鳥獸亦獝狘經過百戰地青春暗消歇深幸主¶
有靈全生及城闕主母悲喜集流淚心激越主妾事他¶
人空庭自花發主昔為龍蛇公論不可没但感衣食恩¶
疎戚均賞罰在家為義奴在軍為義卒庶㡬銜土烏尚¶
愧擊蛇鶻凄凄薦霜露晳晳上參伐不見秦舞陽悲風¶
<pb:KR4h0160_WYG_061-46b>¶
動天鉞¶
　　排難行(贈王/子中)¶
相如全趙璧子敬存家氊臣子奉君父由來義當然我¶
為排難行期播今後賢至正十六年楚氛蔽呉天南臺¶
塔御史盡室方顛連風波萍浮寄墟落匏孤懸内無蚍¶
蜉援外絶鴻鴈傳縮地漫勞想拔宅欲假仙形勢轉倉¶
皇一日猶三年君聞急友義側身入烽煙得子猛虎穴¶
摘珠驪龍淵菱花奩影合桂樹月魄圓青青驄馬駒環¶
<pb:KR4h0160_WYG_061-47a>¶
珥映後先相看喜至骨欲語翻淚漣報之錦繡段長謝¶
賦歸田遂令鷄鳴客逺愧齊魯連我時載茶具蕩漾五¶
湖船蕭蕭春隂莫載歌伐木篇¶
　　贈窮獨叟¶
窮隂結長寒木介河生澌曠野獨獸號異鄉孤臣悲薜¶
衣帶胡繩三年限朝儀豈徒無炊火顧有麻斬齊身幸¶
免汚辱言之淚交頤脱急藉朱家弔古懐要離遡風酒¶
三酹老氣吞畎夷誓刳梟獍肉用塞烏鳥饑漢酬張良¶
<pb:KR4h0160_WYG_061-47b>¶
志呉乞伍員師行歌獨漉篇以繼從軍詩¶
　　登崑山寺謁劉龍洲墓¶
隂崖鼈裙披蕭寺壓其左前無容馬地而公靈永妥綽¶
有高世風荷臿誓埋我懇懇中興論汎汎岳陽舸竹西¶
旌佩間為士非瑣瑣我來行吟久顧影歎復坐下上百¶
年餘同遇時坎坷疎嵐冒川暝歸鳶跕跕墮惄焉上孤¶
舟星流亂漁火¶
　　游卜將軍墓祠(將軍名珍字文超唐西河人/有功業在崑山民至今祠焉)¶
<pb:KR4h0160_WYG_061-48a>¶
時危短吾裾薄游東崑野有唐將軍塋肅肅風露下木¶
葉金甲動土花碧血洒居然神兵栖夜思石驎馬二蛇¶
顧首尾勢若無禦者當時陣或然威福巫得假靈烏拂¶
人首疎火散村社湠湠婁江波壯懐託申寫¶
　　題留侯小像¶
漢高三尺劒子房三寸舌剛柔兩相濟秦降楚隨滅君¶
不見乾坤狡兔飛鳥秋脱使子房無世仇箕栖潁飲老¶
(一作/死)則休¶
<pb:KR4h0160_WYG_061-48b>¶
　　史騾兒(騾燕人善琵琶至治間䝉上愛幸上使酒/縱威福無敢諫者一日御紫檀殿飲命騾)¶
　　　(弦而歌之騾以殿前歡曲應制有酒神仙之句/怒叱左右殺之後問騾不在悔曰騾以酒諷我)¶
　　　(也前和州同知李澄言于逢欲傳其事逢為賦/一辭澄字仲深開州人翰林承㫖惟中先生從)¶
　　　(子/也)¶
虎帖耳豹俛首青天白日雷電走尚食黄羊光祿酒史¶
騾曲曲春風手蕭王馬蹴滹沱冰亞父玉碎鴻門斗鳯¶
凰鎩翮蚌珠剖趙女舍瑟秦娥罷缶飲中八仙方下來¶
御溝濺赤花飛桞君不見龍生逆鱗海岳寒嗚呼史騾¶
<pb:KR4h0160_WYG_061-49a>¶
乃敢干和州孤臣説舊語棃園弟子更新譜¶
　　三月十二屬予初度時客舍承朱僉樞攜僚佐見¶
　　　過¶
我生三月之仲丁長庚輔日當奎星命居旄頭身驛馬¶
薄有抱負多飄零鷫鸘嘗貰金陵酒蛟龍幸䕶錢塘&KR2825;¶
(乙酉十二月予䕶母櫬泊/錢塘鄰舟多為風潮所覆)魯連海上隱行歌呉王臺前¶
辭下走清齋庚果廿七種短疏劉蕡四三首才名從知¶
造物惡心臟空夢神人剖(乙亥科舉罷或勸予學律因/感異夢見心藏皆五色遂止)¶
<pb:KR4h0160_WYG_061-49b>¶
兹辰客舍風雨俱湯餅尚少囊中蚨正冠試誦蓼莪什¶
衝泥適來櫻筍㕑帳士彈箏玉連瑣廬兒執㸑貂襜褕¶
落花簌簌香埽途闔座氣作思馳驅箕不以簸斗不㪺¶
仰面大笑真吾徒¶
　　題蔡琰還漢圖¶
銅臺春深邊草緑琰因名父千金贖殘生既免氊裘鬼¶
哀哀莫盡蘆笳曲舊時漢妝慵復理感義懐慚歸董祀¶
入朝好語亂世雄賤妾不為天地容爾其忠事山陽公¶
<pb:KR4h0160_WYG_061-50a>¶
　　合淝束遂菴學正為畫君山酹月圖長歌奉謝¶
憶攜蓉城霞(吾鄉/酒名)醉賞君山雪興酣俯崖面三酹大江¶
月靈竒秘怪不可説回首十年塵土熱束卿想像作此¶
圖如見當時眼為豁是山傑立氣皓鮮四八賓從咸華¶
顛(吾鄉有三十三/山君山為之主)銀濤絲縈料角海(料角地名/逺在通州)玉臺鏡露¶
峨眉煙(峨眉嘴即/在君山下)槎牙亂樹拔虎窟撇捩小艇吞龍淵¶
樵子罷斧僧罷磬木瓢一箇滄茫前君不見江山元與¶
天地闢有月無人景虚擲崑岷東來㡬萬里衣冠雲散¶
<pb:KR4h0160_WYG_061-50b>¶
三千客三千客後世屢易曉事僅有羅春伯(事見/郡志)龜趺¶
椔翳鬼照火鼇背蒼涼獸交迹君不見采石紫綺裘赤¶
璧洞簫歌樂者信曠達齷齪將如何嵗云莫矣雙鬢皤¶
夢恍茅屋牽青蘿廣寒白兔下相杵貝闕鮫女趨鳴梭¶
卿聞大叫當就隱指日莫問魯陽戈¶
　　浦東女¶
浦東鉅室多豪奢浦東編户長咨嗟丁男殉俗各出贅¶
紅女不暇親桑麻鵓鳩呼雨棟花紫大麥飲香勝小米¶
<pb:KR4h0160_WYG_061-51a>¶
一方青布齊裹頭赤脚踏車爭卷水水低岸高力易歇¶
反水上田愁漏缺穀種看如𤓰子金野鴉不銜田鼠竊¶
黄草衣薄風披披日色照面蒼煙姿南鄰北伴更貧苦¶
糠籺糜粉隨朝&KR1085;阿㜷送茶相向語鉅室新為州府主¶
妻拜夫人婢亦榮繡幰朱輪照鄉土羊牛下來鷄欲栖¶
汪汪淚眼數行啼女自身長苦非一歸路白楊斑竹西¶
　　胥門桞¶
今年胥門十一月楊桞青青寒不脱雕戈白馬黄鬚郎¶
<pb:KR4h0160_WYG_061-51b>¶
朝朝忍見行人别行人呉頭或楚尾心趁飛花度黒水¶
避暑鑾輿狩未回都人南望思投箠都人泣向都官道¶
塞北江南桞還好風纚露沐恩既殊報荅春光願終老¶
君不聞虎狼之秦六國雄可憐千丈泰山松至今稱是¶
大夫封¶
　　劉夫人¶
劉夫人至正太尉呉王嬪笄珈車服置弗御澹煙常鎖¶
雙眉春中州援疆敵在目叔貴日驕疆日蹙背城借一¶
<pb:KR4h0160_WYG_061-52a>¶
王本心狐埋狐搰將軍欲夫人勇決烈女義百口樓居¶
親舉燧片時隂慘萬古生月明風清珮音至君不見男¶
兒成敗古有之孰以楚霸輕虞姬蘇民安得夫人祠烏¶
栖白鳬庶少衰¶
　　讀閩僧謙牧隱所題鴈宕大龍湫西瀑布常雲展¶
　　　旗天柱卓筆雙髙峯詩予為之色動槩括一首¶
鴈宕龍湫氣混濛展旗卓筆勢爭雄翠翀霄漢雙鸞影¶
玉立東南一柱功興入常雲飛夏雪醉看高瀑挂晴虹¶
<pb:KR4h0160_WYG_061-52b>¶
總慚尊者空諸有萬木圍巖夜自風¶
　　冥鴻亭偶題二首時嵗戊戌¶
春隂過却㡬番風野店山櫻霧雨中新水緑塘鵝並浴¶
嫩寒茅閣燕微通大兒稍熟春秋例幼女歡趨組繡功¶
四十今年渾意足酒炊香滿巷西東¶
一家無事樂清寜寄目冥鴻野外亭江水未分南北限¶
月明常後畢箕星子生猫櫟垂垂赤蔓長鴉藤故故青¶
天意物情應有在且須料理相牛經¶
<pb:KR4h0160_WYG_061-53a>¶
　　聞何上海子敬毁淫祠開鄉校因寄四韻¶
魚米駢登橘柚垂備聞佳政起深思女巫罷進神弦曲¶
鄉校新陳魯頌詩風葉晝埋公館靜霜鐘寒度海雲遲¶
高天鴻鵠東回首亦欲朝陽借一枝¶
　　無錫寓隱謝王左丞彦熙攜酒饌逺過¶
玉帳旂旌拂紫冥樓船神物䕶青萍風雲宻擁將軍樹¶
江海孤懸處士星深愧草茅優簡拔未忘蒲桞易飄零¶
竹西歌吹高陽酒喜為尋春過野亭¶
<pb:KR4h0160_WYG_061-53b>¶
　　十二月廿二日為重陽王真人誕辰是日立春在¶
　　　淞江長春道院瞻拜真人及七真像敬題薛一¶
　　　山丹房¶
寒盡東風破曉隂真人遺像儼如臨山中霞熟千年醖¶
海上蓮開七朶金朔地興王資化力鈞天朝帝動仙音¶
私忻泉石膏肓乆終日凝神紫氣深¶
　　無題五首¶
五緯南行秋氣高大河諸將走兒曹投鞍尚得齊熊耳¶
<pb:KR4h0160_WYG_061-54a>¶
卷甲何堪棄虎牢汧隴馬肥青苜蓿甘梁酒壓紫蒲萄¶
神州比似仙山固誰料長風掣巨鼇¶
天槍㡬夜直鉤陳車駕高秋重北巡總謂羽林無猛士¶
不縁金屋有佳人廣寒霓仗閒華月太液龍舟動白蘋¶
雪滿上京勞大饗西風華岳弔秦民¶
白衣&KR1467;&KR1139;渡呉兵赤羽旌旗奪趙營灤水天迴龍虎氣¶
榆林風逐馬駝聲靚妝宫女愁啼竹白髮祠官憶薦櫻¶
猶有海鷹神不王鴐鵝高去塞雲平¶
<pb:KR4h0160_WYG_061-54b>¶
五城月落靜朝鷄萬竈煙消入水犀椒闥珮琚遺白草¶
木天圖籍冷青藜北臣舊説齊王肅南仕新聞漢日磾¶
天意人心竟何在虎林還控鴈門西¶
十載羣雄百戰疲金城萬雉自湯池地分玉冊盟俱在¶
露仄銅盤影不支中夜馬羣風北向當年車轍日南馳¶
獨憐石鼓眠秋草猶是宣王頌美辭¶
　　後無題五首¶
一國三公狐貉衣四郊多壘鳥蛇圍天街不辨𤣥黄馬¶
<pb:KR4h0160_WYG_061-55a>¶
宫漏稀傳日月闈嵇紹可能留濺血謝𤣥那及總戎機¶
秪應大駕懲西楚弗對虞歌北渡歸¶
吐蕃回紇使何如馮翊扶風守太疎范蠡不辭句踐難¶
樂生何忍惠王書銀河珠斗低沙幕乳酒黄羊減拂廬¶
北陸漸寒冰雪早六龍好扈五雲車¶
回首崑崙五色天疎風落日重佪儃駕驂八駿非忘鎬¶
臺置千金舊慕燕地限上林雲過鴈雪封西嶺樹啼鵑¶
逺慚行在周廬士横草無功日晏眠¶
<pb:KR4h0160_WYG_061-55b>¶
險塞居庸未易劘望鄉臺上望鄉多君心不隔丹墀草¶
祖誓無忘黑水河前後炎劉中運歇東西元魏百年過¶
愁來莫較興衰理只在當時德若何¶
黄河清淺海塵揚陜月闗雲氣慘蒼寜復明珠專甓社¶
尚論玉兔踞金牀衣冠並入梁園宴簡冊潛回孔璧光¶
私幸老歸忘世事梧桐朝影對溪堂(列朝詩曰無題前/後十首皆感悼王)¶
(師入燕庚申/北狩之事)¶
　　覽周左丞伯温壬辰嵗拜御史扈從集感舊傷今¶
<pb:KR4h0160_WYG_061-56a>¶
　　　敬題五十韻¶
華夷今代一畿甸上京遙游豫循常度恬熙屬累朝六¶
飛龍夾日獨角豸昂霄御史箴何忝賢臣頌早超咨諏¶
新境俗觀采衆風謠文用彌邦典忠惟振憲條執徐當¶
景運仲吕浸炎歊愠解民心結煩除聖念焦雨工趨汛¶
埽市令薄征徭大口讙移蹕庸闗肅衛刁縉雲峯立曉¶
□月水&KR0509;宵徼道臣臣俊清塵騎騎驍豹貙嚴御靮駝¶
象妥鑾鑣儀仗真如畫車徒不敢囂侏言來部落皮幣¶
<pb:KR4h0160_WYG_061-56b>¶
䞇荒要岳牧恭迎舜封人願祝堯六宫程緩緩列寺思¶
飄飄絲裊雙行鞚璆鳴雜佩瑤寳鈿榆莢小錦罽草花¶
嬌繡襖珠鞲絡香鬟玉歩揺婕妤辭並載王母會頻邀¶
拾翠深沙嶺梯虹複澗橋天長躔北日斗近建南杓珍¶
味高陀鼠丹馨散地椒廬兒分逐兔土屋競停雕白貉¶
衣温座黄羊酪凍瓢桓城金合沓灤闕紫嶕嶢社稷尊¶
王綂山河固廟祧明明神爽降秩秩禮文饒寵遂光幽¶
朔畋同閱獮苗蹛林酺已舉款塞福皆徼棕殿三呼嵗¶
<pb:KR4h0160_WYG_061-57a>¶
楓墀九奏簫祝融回酷暑少昊戒靈飇舊制先回軷良¶
辰次起軺謝恩多帝胄紀實得臺僚至治音俱雅於皇¶
徳孔昭相如慚禪議謀父感祈招蕞爾蘄興祲紛然穎¶
煽妖漕輸横蜃鱷衡祀闕膋蕭邊警初傳箭軍容半珥¶
貂薦添烽堠迫有甚火雲驕袞服中垂拱微垣外寂寥¶
㡬多遺鶴髮曾共望鷄翹二洛遄通晉三韓復入遼不¶
無雙國士正頼一嫖姚求劒舟難刻更弦瑟好調扶顛¶
須砥柱撥亂豈芻蕘戎幙辭巢父詩壇老伍喬式瞻阿¶
<pb:KR4h0160_WYG_061-57b>¶
閣鳯馴止泮林鴞併論公殊蹟吾知邁董鼂¶
　　寄偰正字¶
君遷正字職秩視校書郎太乙藜分焰銅仙露湛光鵷¶
班清漏裏鶴駕霱雲傍署轉宫花宻溝迂御桞長芸窻¶
填竹素蓬觀啟銀鐺魚豕知訛舛鉛黄屬訂詳聖王經貫¶
道家世桂名坊一氣根幽朔羣英萃豫章比蒙青眼待¶
益見白眉良傳癖稱元凱文宗得子昂冠將峩獬廌豺¶
已避康莊大器遭斯運凡材信彼蒼哭親嵐瘴邑懐友¶
<pb:KR4h0160_WYG_061-58a>¶
月蘿房病謝臺臣薦書煩驛使將暖餘牛背日寒逺馬¶
蹄霜野褐方山帽畦蔬德操桑策陳憐賈誼裾曳恥鄒¶
陽任性何孤僻傷時或慨慷圜丘虛墠壝太廟攝烝嘗¶
珥筆誰丹扆紆金盡玉堂海&KR0509;恩靡極袞補責宜償十¶
様牋霞粲雙壺酒雪香珠璣新傑作龍虎古雄疆好約¶
重觴詠秦淮夜對牀¶
　　簡夏嘉定¶
百里繞呉煙重過喜地偏深城遲閉户細港倒回船莫¶
<pb:KR4h0160_WYG_061-58b>¶
汐蟶開甲秋原木放綿民風返淳厚正賴使君賢¶
　　乙未八月避地前湖三首¶
兩地初讐殺全家屢死生守臣無大過雄長自相爭魑¶
魅闞當屋鵂鶹啼過城前湖落木外排難愧齊卿¶
借地安樵㸑秋煙滿桂叢禍因貧賤少詩到亂離工有¶
妹音徽隔諸兒起卧同數畦烏口稻滿待熟天風¶
竹底秋光薄牆根朝日暄稍通鄰曲好深荷野人恩細¶
雨菰生米新霜芋長孫加餐向茅屋醒眼看乾坤¶
<pb:KR4h0160_WYG_061-59a>¶
　　丙申八月紀事時自鄉里入呉還華館遂卜隱鴻¶
　　　山¶
寸舌解重圍長歌振短衣不成巢父去空似魯連歸蔡¶
港沙田薄黄山宰木稀伯鸞吾所慕梅李況魚肥¶
　　常州江隂再失無錫告警病中自鴻山將遷海上¶
病就山中隱烽催海上舟連城新鬼哭深壁大臣羞赤¶
𤯝躔金火炎風汗馬牛遙占女兄弟先已下長洲¶
　　至正丙午三月廿八日自横泖遷居烏涇宋張驥¶
<pb:KR4h0160_WYG_061-59b>¶
　　　院故居有林塘竹石因扁堂曰儉徳園曰最閒¶
　　　得詩凡六首(録/三)¶
卜宅賓賢里生涯始有涯憂縁常念亂貧為數移家徑¶
合交枝果簾當獨樹花池臺㡬峯石相友卧煙霞¶
鄰曲敦新好園林恍昔游衣冠時徑入棊槊夜忘收已¶
遂蓴羮興何煩杞國憂人生貴行樂兩鬢颯先秋¶
無才甘在野多懶愜行園石露漙雲氣池風損水痕草¶
深眠雉子林靜習鴉孫擬著幽居録漁樵共討論¶
<pb:KR4h0160_WYG_061-60a>¶
　　得兒掖書時戊申嵗¶
客夢躬畊隴兒書報過家月明山怨鶴天黒道横蛇寳¶
氣空遺水春程不見花衰容愧耆舊猶語玉人車(此詩/記戊)¶
(申嵗正明太祖/改元之年也)¶
　　舟過呉門感懐二首¶
躍馬横戈東楚陲據呉連越萬熊貔風雲首護平淮表¶
日月中昬鎮海旗玉帳歌殘壺盡缺天門夢覺翮雙垂¶
南州孺子為民在愧忝黄瓊太尉知¶
<pb:KR4h0160_WYG_061-60b>¶
强兵富境望賢豪戴縰垂纓恨爾曹一聚刼灰私屬盡¶
三邊隂雨國殤號江光東際湯池闊山勢西來甲觀高¶
形勝不殊人事改扁舟誰酹月中醪(張氏之據浙西也/原吉有功名之望)¶
(焉故首章末句如此其聞呉門消息有云盡擬田單收/故土不期高幹損雄才又云三年弟傲羣情懈十月城)¶
(圍百鄲休尤多痛惜之意至于稱士德為孤/忠謂東呉為脣齒是則書生之見而已矣)¶
　　題心覺元上人觀露軒¶
上人吾鄰人趺坐中竺嶺澹然觀朝露月落萬籟靜豐¶
林始如沐萎萃颯以冷石牀仰嵌竇餘滴下微影世皆¶
<pb:KR4h0160_WYG_061-61a>¶
汩塵勞天或示短景忘言理深詣收視妙獨領茂陵和¶
玉屑(一作凄清/蟬暫吸)有愐鶴知警雲深粥魚鳴盂鉢躬自整¶
　　趙善長山水¶
畫師今趙原東呉諒無雙寸毫九鼎重烏獲力靡扛翠¶
樹擁羽旂深崦敝雲窻參差見罍斝不無酒盈缸老山¶
石黄色插脚琉璃江隱若赤壁壘勢壓曹魏邦何當柔¶
猛虎蛟鱷遂我降欠伸列仙崖&KR0329;咳漁蠻矼¶
　　唐昭儀李漸榮辭¶
<pb:KR4h0160_WYG_061-61b>¶
日繫包桑地瓜剖宫闈去尺非唐有庭春草合車斷音¶
忝備昭儀奉巵酒御香紫袖纎垂手載拜載祝南山壽¶
龍須席轉蓮炬移狼角斬天豨突牖不辭隕命同君后¶
女三禍前妾忠後無人為語巢賊奴莫使兒知環柱走¶
　　宋婉容王氏辭(并/序)¶
　　　徽宗在北四太子請王婉容妻尼雅滿子上遣之婉¶
　　　容大哭曰何忍一身事兩主就輿中奪刀自刎死¶
　　　太子嘆異擇地葬之且為立碑曰貞婦冢事載俞¶
<pb:KR4h0160_WYG_061-62a>¶
　　　文豹吹劒録¶
二宫有警無嚴蹕賤妾徒為虜雛匹假如青冢向黄昬¶
不若金刀照白日白濡一縷願隨終煙沙漫漫霜雪容¶
令人想見旌貞石氣敵雙高湖上峯(原吉詩于忠孝節/義之事徃徃三致)¶
(意焉表微闡幽美不勝記/兹特採其尤者録之云)¶
　　夜過蒼墩江隱居¶
白茅蕭蕭風色昬歸人自語煙際村我騎蹇驢童抱尊¶
記得君家忘却門徑穿竹入背江路傍是梁朝敬宗墓¶
<pb:KR4h0160_WYG_061-62b>¶
月中對鶴吹洞簫露水琤然落高樹¶
　　題崔白百鴈圖(為宣城黄/宜之題)¶
老愚離羣影久孤客來笑示百鴈圖揩眵試數失兩箇¶
莫喻畫意翻令呼得非長門報秋使或是大窖傳書奴¶
不然一舉千里高鴻俱其餘淟汩碌瑣徒且唼且息翔¶
且呼營營鄭圃田之稷睢睢齊海隅之菰遑知爾更銜¶
爾蘆瓠肥卒至充人厨小而曰鶀亦就笯邇聞澤梁弛¶
禁官罷虞麋鹿魚鼈同少蘇羽儀好在春雲衢¶
<pb:KR4h0160_WYG_061-63a>¶
　　金世宗太子允恭百駿圖(為舒德/源題)¶
金家武元靖燕徼嘗誚徽宗癖花鳥允恭不作大訓方¶
畫馬却慕江都王此圖遺脱前後幅尚餘龍媒羣角逐¶
息鷄草黄霜殺菽王氣榮光等蕉鹿山人塵迷朔南目¶
溪頭姑飲歸田犢¶
　　葛稚川移居圖為友生朱仲矩題(仲矩名/禹方)¶
典午三綱紊無紀賊奴内向伯仁死辭徵尚蹈公以此¶
終託丹砂去朝市千年盛事傳畫史野夫獲睹朱氏邸¶
<pb:KR4h0160_WYG_061-63b>¶
壯肩餱糧幼琴几杖懸藥瓢風靡靡長襦老婢手執箠¶
躬驅其羊羊顧子兩犍受牽頭角頗氂厖殿隨亦忻喜¶
公披仙經瞳炯水琅琅餘音怳入耳後驂夫人謝釵餌¶
膝上髫嬰玉雪美句漏尚逺羅浮邇若有圅闗氣騰紫¶
天丁山靈狀僪佹開鑿空青洞扉啟雲霞輸漿石供髓¶
二麗精華晨夜委金光秀發三花蕊飄飄上昇碧寥止¶
同時許邁行加砥一門翁孫良可儗波散豆者顙遺泚¶
嗟今凡民苦流徙落木空村淚如洗¶
<pb:KR4h0160_WYG_061-64a>¶
　　趙文敏公山水為董竹林山長題(并/序)¶
　　　公于畫左題云至大三年六月望日為呉彦良¶
　　　畫并詩有岸静樹隂合溪晴雲氣流之句想在¶
　　　鷗波亭作也彦良嘉禾人¶
何山弁山秀可掬上若下若薲苕緑翰林學士偶歸來¶
亭倚鷗波送飛鵠鵠飛盡没滄茫境衣上青天倒揺影¶
鹿頭舫子湖州歌想帶南風覺凄冷冰盤𤓰李進仲姬¶
(管夫/人字)生綃畫就復題詩鄭䖍三絶世無有於乎何幸再¶
<pb:KR4h0160_WYG_061-64b>¶
見至大三年時¶
　　宋制置彭大雅瑪瑙椀歌周伯温參政徵賦(并/序)¶
　　　今太尉開藩之三月適江浙參政周公分省江¶
　　　淮延飲齋閣歡甚以予避地無錫説王左丞晟¶
　　　勸張楚公歸元特出瑪瑙椀曰此宋彭大雅燕¶
　　　饗舊物子才器足以當之遂引滿酹之再氣酣¶
　　　思湧率爾走筆以紀清賞非求知他人也(小序/與列)¶
　　　(朝詩集所載/稍有異同)詩曰¶
<pb:KR4h0160_WYG_061-65a>¶
淮藩開呉豪俠滿歌鍾地屬姑蘇館相儒獨為緩頰生¶
笑出彭公瑪瑙椀血乾智伯髏不腥黄土瑩錯紅水精¶
妖蟇蝕月魄半死虹光霞氣歕且盈隱若陣偃邊將營¶
彭公彭公古烈士重慶孤城亦勞止天㤀西顧二十年¶
畝盡東南數千里武侯祝文何乃偉敗由宋祚民今祀¶
太湖底寜魚米豐官廨喜與閒門同酒波椀面動峽影¶
想見制置師犒飄風中再酌庶沃磥磊胷君不見漢家¶
將軍五郡封班氏天與世史功詩狂昭諫客呉越存心¶
<pb:KR4h0160_WYG_061-65b>¶
唐室人憐忠嗚呼尚友吾豈敢醉墨慘澹雲飛鴻¶
　　七月聞河南平章凶問¶
六月妖星芒角白㡬夜徘徊天市側尋聞盜殺李上公¶
窮旅孤臣淚沾臆當時寛猛制萑澤安得受降翻受敵¶
上公忠名垂竹帛書生奚為費禕惜東南風動旗黄色¶
蒲梢天馬長依北(壬寅六月田豐王士誠刺殺李忠襄/于濟南城下先是順帝見星變嘆曰)¶
(當損大將馳使戒諭忠襄/正此詩所謂妖星芒角也)¶
　　謝中政院判敏珠爾昂霄枉過予龍江寓隱¶
<pb:KR4h0160_WYG_061-66a>¶
三年江館閉斜曛一日星軺下紫氛老我已非佳子弟¶
壯公曾是故將軍未央雙闕雲端見長樂疎鐘月下聞¶
還語中原檿絲盡六宫知愛石榴裙¶
　　送呉照磨赴李司徒幕兼簡張郎中¶
司徒分鎮越王臺甌婺山光入望來堂上修文閒將略¶
幙中求舊得賢才鑑湖木落魚梁見紫塞風髙鴈路開¶
莫禁白頭狂賀老酒船仍蕩月明回(時方/禁酒)¶
　　寄婁上俞士平提學陸良貴秦文仲二教授¶
<pb:KR4h0160_WYG_061-66b>¶
朱紱青袍映後先邇來愁過買臣年壚頭相醵囊須罄¶
地下誰游劒莫懸淮浪白滔迴魯日塞氛黄隔姓劉天¶
賤名忝在齊民版為報新蕪傍泖田¶
　　寄陸宅之進士錢思復提學全希言學正¶
花開花落雪盈顱三地相望一信無梁震不慚前進士¶
杜陵寜是老狂夫長淮浪接江逾闊南極星聨斗不孤¶
想與窮經全學正酒香鄰社杖同扶¶
　　經游小來涇簡木仲毅¶
<pb:KR4h0160_WYG_061-67a>¶
髯參歸隱小郊坰亂日曾聞險備經風黑浪高羅刹海¶
月明天度使臣星東都先見逄萌得廣武重游阮籍醒¶
最是故家春草暗杜䳌啼殺忍同聽¶
　　夢騎驢¶
蹇驢雙耳卓東風前導青衣一小童石澗倒&KR0509;嵐氣白¶
海霞高貫日輪紅桃花芝草經行異鶴髮鷄皮語笑同¶
却待朝天驚夢失春醒無奈雨簾櫳¶
　　重游澱山¶
<pb:KR4h0160_WYG_061-67b>¶
鼇戴小蓬萊方諸宫影開崖根龍洞闢山脈虎丘來疎¶
磬重煙水殘碑半雨苔因之懐故國游鴈落清哀¶
　　古宫怨二首¶
萬年枝上月團團一色珠衣立露寒獨有君王遙認得¶
扇開雙尾簇紅鸞¶
誤報迎鑾出禁宫階前草是鴈來紅玉顔豈就秋枯落¶
萬一和親在選中¶
　　雜題四首¶
<pb:KR4h0160_WYG_061-68a>¶
洄塘昨夜緑波增偶䇿交州鬼面藤一雨百花香洗盡¶
流春矼上立魚鷹¶
几杖琴尊共一丘燕歸巢近午香篝游絲不挂山人眼¶
直趁東風入别樓¶
水涼風攪一池荷睡眼醒來手自摩數席雲隂亂疎樾¶
髫孫驚報鶴羣過¶
藻池岸匝水仙開滿面香飄玉蝶梅遺事罷書山館寂¶
䑕狼行過雉鷄來¶
<pb:KR4h0160_WYG_061-68b>¶
　　江邊竹枝詞八首¶
游鯉客山高刺雲天門山小舊稱君插江鵝鼻移沙脈¶
愁殺浪撞黄歇墳¶
亂石呀聲大小灣石中無玉作連環楚江風浪呉煙雨¶
翠鎖修眉八字山¶
社酒吹香新燕飛游人裙幄占灣磯如刀江鱭白盈尺¶
不獨河魨天下稀¶
南北兩江朝莫潮郎心不動妾心揺馬駝少箇天燈塔¶
<pb:KR4h0160_WYG_061-69a>¶
暗雨烏風看作標¶
北望大江南望城席帽馬鞍(並山/名)屏障横儂是小山漁¶
泊户水口風門過一生¶
石筏横津蛟莫窺近山張弩或眠旗儂作神衫與神女¶
祈水祈風郎不知¶
巫子驚湍天下聞商人望拜小龍君茹蘆草染榴紅紙¶
好翦凌波十幅裙¶
潮落蟆山連狗沙黄泥鞵浦趁江斜阿儂十指年嬌小¶
<pb:KR4h0160_WYG_061-69b>¶
曾比箇中春荻芽(狗叫沙在蔡港西北嵗産荻茅予家/分佃頃半沙與蝦蟇山鞵浦相連)¶
　　朱家奴阮辭¶
淮隂三月花開枳使君死作殊方鬼眼看骨肉不敢收¶
奉虜稱奴聽頤指經遼渉海三嵗久以蝗為粻麥為酒¶
㸑骸齩骨何足論親見徐山墮天狗今年始得間道歸¶
城郭良是人民非主家日給太倉粟殘生猶著使君衣¶
攬衣拭淚使君室涼月蕭蕭風瑟瑟回頭還語玉雪孤¶
勿辭貧賤善保軀瞻屋未辨雌雄烏¶
<pb:KR4h0160_WYG_061-70a>¶
　　重過望亭新城二堡(丙申冬/張氏築)¶
憶昔扁舟自西下二堡相望無一舍呉藩判樞翻覆兒¶
窄衫小弓矜騎射歸人重經但流水豆隴彎彎低復起¶
長途遺庶數十家三四酒旗風靡靡君不見邠公遷岐¶
山衛人城楚丘外患内修古所侔成同敗異嗟世(闕/)¶
　　會别馬潁漁¶
别業歸來千里餘泰山傾蓋喜無如青衫不汚新豐酒¶
白髮終乗下澤車地入東南空驛騎雪消齊魯足淮魚¶
<pb:KR4h0160_WYG_061-70b>¶
彼行此住情俱得尚約鷄肥落木初¶
　　寄錢泰窩陳雲軒二遺叟¶
天轉雲東上六符有懐無寐枕同孤紫芝隱曲歌商皓¶
烈火殘經補漢儒私地春先梅老發盛隂雷疾草狂蘇¶
祖生遲旦疎殊甚不計中流少一壺¶
　　喜顔守仁教授留園館信宿¶
前朝進士過林扃信宿論心為竦聽雲氣夜蟠雄劒紫¶
天光寒入舊氊青不同嘉樹生南國猶夢鯤魚化北溟¶
<pb:KR4h0160_WYG_061-71a>¶
老我歸田有龍具僅堪供卧讀牛經¶
　　同誼書記游查山留題淨無餘西南林壑¶
地湧叢林小翠屏海吞孤嶂半螺青巖扉老衲忘人我¶
石甃神丹䕶甲丁呉甸土寒黄耳魄秦山草歇白蛇腥¶
放歌適在風埃表幢節浮空若下聽¶
　　辛酉雜題(一作/古懐)二首¶
遺經姑置楚包茅新筆恭書蠱上爻利盡島溟珠象郡¶
道湮鄒魯鳯麟郊看雲(杖/名)暮影齊巾角滴露(酒/名)春聲落¶
<pb:KR4h0160_WYG_061-71b>¶
枕凹自判優游不堪事鷾鴯添室翠分巢(是嵗征雲南/元梁王自縊)¶
槿籬莎徑入林堂春作無牽午漏長音歇野鶯新緑淺¶
影浮潭鯽小紅香誰家數應中和節十畝寒輕二月霜¶
忍貰緼袍償酒債時人將謂獨醒狂¶
　　書西厦時洪武丙寅沿海築城¶
牀頭鴟卧久空金壁上蝸行尚有琴孺子成名狂阮籍¶
霸才無主老陳琳虹霓氣冠登萊市蝙蝠羣飛顧陸林¶
環海煙沙翻萬臿連村霜月抱孤衾¶
<pb:KR4h0160_WYG_061-72a>¶
　　秋詞¶
香散天街静玉珂露臺風殿夜如何星從河漢淡中落¶
秋在梧桐疎處多鸞影不曾離寳鑑蛛絲先已綴金梭¶
君王繭館詢遺事却擬鸞車共載過¶
　　書無題後凡三首偶感燕太子丹事¶
火流南斗紫垣虚芳草王孫思愴如淮潦浸天魚有帛¶
塞庭連雪鴈無書不同趙朔藏文褓終異秦嬰袒素車¶
漆女中心漫於邑杞民西望㡬踟蹰¶
<pb:KR4h0160_WYG_061-72b>¶
塞空霜木抱&KR0400;雌草暗江南罷射麛秦地舊歸燕質子¶
瀛封曾畀宋孤兒愁邊返照窺牆榻夢裏驚塵喪韘觿¶
莫䜟白翎終曲語蛟龍雲雨發無時(元世祖聽彈白翎/雀曰何其曲終有)¶
(凄怨之/聲乎)¶
㡬年薪膽泣孤嬰一夕南風馬角生似見流星離斗分¶
謬傳靈武直咸京九苞雛鳯沖霄翼三匝慈烏落月情¶
縱少當時趙雲將卧龍終始漢臣名(列朝詩曰洪武七/年遣元幼主之子)¶
(瑪里達巴拉北歸此詩記其事故有舊歸質子及南風馬/角之句太祖封瑪里達巴拉為崇禮侯故曰瀛封曾畀)¶
<pb:KR4h0160_WYG_061-73a>¶
(宋孤/兒也)¶
　　芮庠卿邀費孟霦同知陪酌背孰堂既同晩歩口¶
　　　號¶
罷酒出前楹霜寒著面輕林腰煙帛束天角火鋒生卧¶
木橋通野疎罾水隔城寛袍曳笻竹俱老愧宵征¶
　　題泖塔時主僧賢如愚不在¶
何年窣堵聳竒觀勢若蛟龍上糾盤秦縣赭衣淪鬼國¶
(泖係先秦/因倦縣)梵家寳藏壓驚湍野瞻雨黑重燈夜天卧空¶
<pb:KR4h0160_WYG_061-73b>¶
青一鏡寒欲買扁舟占漁户老縁無力候衡官¶
　　甲子冬偶書¶
雲東亂定少新知江左書來有跛兒才盡罷為文自祭¶
醒狂寜要臿相隨天家青女催衣急漏水金人上箭遲¶
却喜故妻原上樹十年覊羽託深枝¶
　　乙丑秋書¶
腰痛非干米眵昬漸廢書静知天運宻老與堠程疎緑¶
吉黄甘外紅鮮白小初兒歸共貧樂容易嵗云除¶
<pb:KR4h0160_WYG_061-74a>¶
　　園館雜書二首¶
竹樹藏山石作門魚矼水帶洗花痕鶯聲又在鷄聲外¶
老不勝官只住村¶
殊鄉春色不曾濃才力新兼病思慵一枕清風聞格磔¶
半瓶香雪浸蓯蓉(香雪/酒名)¶
　¶
　¶
　¶
<pb:KR4h0160_WYG_061-74b>¶
　¶
　¶
　¶
　¶
　¶
　¶
　¶
　元詩選初集卷六十一¶
