# -*- mode: mandoku-view; -*-
#+TITLE: 元詩選
#+DATE: 2015-08-25 00:43:33.911456
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 二集卷七
<pb:KR4h0160_WYG_075-1a>¶
欽定四庫全書¶
　元詩選二集卷七　　　　　庶吉士顧嗣立編¶
　　侍讀學士碩裕實哈雅¶
　　　碩裕實哈雅阿里哈雅之孫父名衮格根裕碩¶
　　　遂以格為氏號酸齋年十三膂力絶人使健兒¶
　　　驅三惡馬疾馳持槊立而待馬至騰上之越二¶
　　　而跨三運槊生風觀者辟易或挽彊射生逐猛¶
　　　獸上下峻阪如飛諸將咸服其趫㨗稍長折節¶
<pb:KR4h0160_WYG_075-1b>¶
　　　讀書初襲父官為兩淮萬户府逹嚕噶齊鎮永¶
　　　州一日解所綰黄金虎符讓弟呼圖克哈雅佩之¶
　　　北從姚燧學燧見其古文峭厲有法及歌行古¶
　　　樂府慷慨激烈大竒之俄選為英宗潛邸說書¶
　　　秀才仁宗踐祚拜翰林侍讀學士中奉大夫知¶
　　　制誥同脩國史乃稱疾辭還江南泰定元年五¶
　　　月八日卒年三十九贈集賢學士中奉大夫䕶¶
　　　軍追封京兆郡公諡文靖酸齋晩年為文日邃¶
<pb:KR4h0160_WYG_075-2a>¶
　　　詩亦沖澹草隸等書變化古人自成一家其視¶
　　　死生若書夜絶不入念慮臨終有辭世詩云洞¶
　　　花幽草結良縁被我瞞他四十年今日不留生¶
　　　死相海天秋月一般圓洞花幽草盖二妾名也¶
　　　酸齋休官辭祿後或隱屠沽或侣樵牧常於臨¶
　　　安市中立碑額貨賣第一人間快活丸人有買¶
　　　者展兩手一大笑示之領其意者亦笑而去一¶
　　　日錢唐數衣冠士人游虎跑泉飲間賦詩以泉¶
<pb:KR4h0160_WYG_075-2b>¶
　　　字為韻中一人但哦泉泉泉久不能就忽一叟¶
　　　曳杖而至應聲曰泉泉泉亂迸珍珠个个圓玉¶
　　　斧斫開頑石髓金鉤搭出老龍涎衆驚問曰公¶
　　　非貫酸齋乎曰然然然遂邀同飲盡醉而去其¶
　　　依隱玩世多類此¶
　　桃花巖(并序/)¶
　　　白兆山桃花巖太白有詩近人建長庚書院來京¶
　　　師時中書平章白雲相其成求詩於詞林臣李秋¶
<pb:KR4h0160_WYG_075-3a>¶
　　　谷程雪樓陳北山元復初趙子昻張希孟與僕同¶
　　　賦¶
美人一别三千年思美人兮在我前桃花染雨入白兆¶
信知塵世逃神仙空山亭亭伴朝暮老樹悲啼發紅霧¶
為誰化作神仙區十丈風煙挂淮浦暖翠流香春自活¶
手撚殘霞皆細末幾囬雲外落清歗美人天上騎丹鶴¶
神遊八極棲此山流水杳然心自閒解劒狂歌一壺外¶
知有洞府無人間酒酣仰天呼太白眼空四海無纖物¶
<pb:KR4h0160_WYG_075-3b>¶
明月滿山招斷魂春風何處求顔色¶
　　美人篇¶
仙風雕雪玲瓏温吳姬翦月纖纖昏行雲補髻翠光滑¶
鳯凰叫落空山月手摘閒愁八字分春山恨重畫不伸¶
肌濃汗膩朱粉勻背人揮淚妝無痕霜刀自製石榴裙¶
閉門不識諸王孫綠煙熏透(一作/暖)藍田玉羅帶隨風換¶
装束飛鳥銜怨過長門芳菲不忍韶華屋連環歩窄玉¶
佩響霓裳袖闊春(一作/東)風長釧鬆腕痩覺多情舉手搔天¶
<pb:KR4h0160_WYG_075-4a>¶
天亦□錦香(一作/枕昏)帳冷蘭燈沉落花不入芙容衾三山路¶
杳銀河深彩鸞髙訴愁人心天與美人傾國色不如更¶
與美人節夢裏梅花夢外身萬古千年對(一作/一)明月(貫/酸)¶
(齋以樂府得名同時有徐/某號甜齋時號酸甜樂府)¶
　　君山行¶
北冥魚背幾千里負我大夢遊弱水蓬萊隔眼不盈拳¶
碧落香銷吹不起茜裙女兒懷逺遊逺人不歸明月羞寳¶
釵綰髻翠欲流鳯鬟十二照暮秋女媧煉石補天手手¶
<pb:KR4h0160_WYG_075-4b>¶
拙石開露天醜瓊樓玉宇亦人間直指示君君見不斯¶
須魚去夢亦還白雲與我遊君山¶
　　畫龍歌¶
老墨糊天霹靂死手擘明珠換眸子一濳淵澤久不躍¶
泥活風䰅色深紫虬髯老子家燕城怒吹九龍無餘燈¶
手提百尺隂山氷連雲塗作蒼龍形槎牙爪角隨風生¶
逆鱗射月干戈聲人間仰視翫且聽參辰散落天人驚¶
瀟湘浮黛蛾眉輕太行不讓蓬萊青烈風倒雪銀河傾¶
<pb:KR4h0160_WYG_075-5a>¶
珊瑚盞闊堪不平吸來噴出東風迎春色萬國生龍庭¶
七年旱絶堯生靈九年澇漲舜不耕爾來化作為霖福¶
為吾大元山海足¶
　　觀日行(并序/)¶
　　　丁已春三月余之所謂寳陀山顛有石曰盤陀可¶
　　　觀之初疑其大不可量既歸宿作方夜半之餘詩¶
　　　僧魯山同賦¶
六龍受鞭海水熱夜半金烏變顔色天河蘸電斷鼇膊¶
<pb:KR4h0160_WYG_075-5b>¶
刀擊珊瑚碎流雪朔方野客隨雲閒乗風來游海上山¶
飛驤拖空渡香水地避中原雜聖凡壯鼇九尺解霜鼔¶
痩紋巨犬自掀舞驚看月下墨花鮮欲作新詩授龍女¶
人生行此丈夫國天吳立濤欺地窄乾坤空(缺/)落春帆¶
身在東南憶西北¶
　　采石歌¶
采石山頭日頽色采石山下江流雪行客不過水無跡¶
難以斷魂招太白我亦不留白玉堂京華酒淺湘雲長¶
<pb:KR4h0160_WYG_075-6a>¶
新亭風雨夜來夢千載相思各斷腸¶
　　别離情¶
吁别離之苦兮蒼梧之野春草青黄陵廟前春水生日¶
暮湘裙動輕翠玉樹(一作/脩竹)亭亭染紅淚又聞垓下虞姬¶
泣斗帳初驚楚歌畢佳人閣淚弃英雄劔血不銷原草¶
碧何物謂之别離情肝腸剥剥如銅聲不如斫其竹翦¶
其草免使人生謂情老¶
　　蘆花被(并序/)¶
<pb:KR4h0160_WYG_075-6b>¶
　　　僕過梁山泊有漁翁織蘆花為被僕尚其清欲易¶
　　　之以綢者翁曰君尚吾清願以詩輸之遂賦果却¶
　　　綢¶
採得蘆花不涴塵翠蓑聊復藉為裀西風刮夢秋無際¶
夜月生香雪滿身毛骨已隨天地老聲名不讓古今貧青¶
綾莫為鴛鴦妒欸乃聲中别有春(歐陽𤣥撰貫雲石神/道碑云雲石嘗過梁)¶
(山樂見漁父織蘆花絮為被愛之以綢易被漁父見其/貴易賤異其為人陽曰君欲吾被當更賦詩公援筆立)¶
(成竟持被徃詩傳人間號蘆/花道人公至錢唐因以自號)¶
<pb:KR4h0160_WYG_075-7a>¶
　　秋江感¶
澄浄秋江一舸輕不堪蹤迹樂平生西風兩鬢山河在¶
落日滿船鴻雁聲邨酒尚存黄閣醉短檠猶照玉關情¶
料應今夜懷鄉夢殘月蕭蕭月二更¶
　　蒲劒¶
三尺青青古太阿舞風斫水一川波長橋有影蛟龍懼¶
流水無聲日夜磨兩岸帶煙生殺氣五更彈雨和漁歌¶
秋來只恐西風惡銷盡鋒稜恨轉多¶
<pb:KR4h0160_WYG_075-7b>¶
　　三一菴¶
茅棟蕭蕭水石間放懷終日對林巒夢回不覺丹臨砌¶
吟罷始知身倚闌藥碓夜舂雲母急石缾秋迸井花寒¶
羣魚亦得逍遥樂何用機心把釣竿¶
　　神州寄友¶
滄海茫茫叙逺音何人不發故鄉吟十年故舊三生夢¶
萬里乾坤一寸心秋水夜看燈下劔春風時鼓壁間琴¶
邇來自媿頭尤黒贏得人呼小翰林¶
<pb:KR4h0160_WYG_075-8a>¶
　　思親¶
天涯芳草亦婆娑三釡淒涼奈我何細較十年元下淚¶
不知慈母線痕多¶
　　題陳北山扇五首¶
秋鳴無數醉秦娥却把輕風惹扇羅明月碧澄天似水¶
此山雲氣動纖波¶
紅旭如鉛海上來蒼蒼烟霧小蓬萊東風昨夜醇如酒¶
吹得桃花滿樹開¶
<pb:KR4h0160_WYG_075-8b>¶
翠幕低垂䕶午隂碧缾裏面水痕深東風截斷人間熱¶
勾引清凉養道心¶
一簾明月倚闌干宇宙尤宜就夜看飛上仙查河漢近¶
手招沆瀣海銅盤¶
功成不用服丹砂笑指雲霞總是家清曉山中三尺雪¶
道人神氣是梅花¶
　　題廬山太平宫¶
山上清風山下塵碧沙流水淺如春不知松外誰敲月¶
<pb:KR4h0160_WYG_075-9a>¶
驚動南華夢裏人¶
　　題岳陽樓¶
天逺岳陽樓影孤下窺夢澤𣺌平蕪城南老樹依然在¶
試問仙童重到無¶
　　題練川書隱壁¶
朝來䇿杖輕天涯東風落脚山人家悠哉野服棄俗態¶
蕭然未受豪華加兒兮子兮嬉且悲燈昏小帳連依依¶
山人巳有春㣲㣲吾儕必欲留新題¶
<pb:KR4h0160_WYG_075-9b>¶
　　篳篥樂為西瑛公子¶
雄雷怨别雌雷老雲海鏝沙地無草邊塵不受紫檀風¶
三寸蘆中元氣巧㣲聲轔轔喘不栖魑魅夢哭猩猩饑¶
壯聲九漏雪如鐵酥燈燄冷春風滅神妻夜傳髑髏杯¶
倒解昆侖飲腥血紫臺雲散月荒凉歸路人稀腔更長¶
　　岳陽樓¶
西風吹我登斯樓劒光影動乾坤浮青山對客有餘痩¶
游子思君無限愁昨夜漁歌動湖末一分天地十分秋¶
<pb:KR4h0160_WYG_075-10a>¶
　　當塗郡有脫鞾亭以謫仙采石得名乃繪之圖而¶
　　贊以詩¶
錦袍兮烏幘神清兮氣逸凌鑠兮萬象麾斥兮八極我¶
思古人兮李太白孰為使之朝禁林而暮采石也其天¶
寳之嬖倖歟公則何所於欣戚¶
　　山谷守當塗方九日而被謗謫宜州遂作返棹圖¶
　　而系之詩¶
幅巾兮野服貌腴兮神肅孤鶱兮風雅唾視分爵祿我¶
<pb:KR4h0160_WYG_075-10b>¶
思古人兮黄山谷曷為使之六年僰道而九日姑孰也¶
其符紹之朋黨歟公則何所於榮辱¶
　　初至江南休暑鳯凰山¶
路隔蒼苔卒未通泉花如髪玉濛濛蛟浮海近雲窗溼¶
螡怯山寒葛帳空髙枕不知秋水上開門忽見莫帆東¶
物華萬態俱㤀我北望惟心一寸紅¶
　　宫詞¶
風外丁當響珮環玉人依約凭湖山侍兒報有君王命¶
<pb:KR4h0160_WYG_075-11a>¶
月下輕輕整翠鬟¶
　　鄧祭酒文原¶
　　　文原字善之一字匪石綿州人父漳徙錢唐文¶
　　　原年十五通春秋在宋時以流寓試浙西轉運¶
　　　司魁四川士至元間行中書省辟為杭州路儒¶
　　　學正大德間調崇德州學教授擢應奉翰林文¶
　　　字陞脩撰至大三年出授江浙儒學提舉皇慶¶
　　　元年召為國子司業科舉制行文原校文江浙¶
<pb:KR4h0160_WYG_075-11b>¶
　　　慮士守舊習大書朱子貢舉私議揭於門延祐¶
　　　四年陞翰林待制出僉江南浙西道亷訪司事¶
　　　移江東至治二年召為集賢直學士兼國子祭¶
　　　酒泰定元年以疾乞致仕歸致和元年卒年七¶
　　　十一制贈江浙行省參知政事諡文肅所著有¶
　　　讀易類編内制集素履齋稾義烏黄溍曰公為¶
　　　文精深典雅温潤而有體確實而有徴詩尤簡¶
　　　古而麗逸句章任士林曰善之渾厚以和沈濳¶
<pb:KR4h0160_WYG_075-12a>¶
　　　以潤如清球在縣明珠在乗當大德延祐之世¶
　　　承平日久善之與袁伯長貢仲章軰振興文教¶
　　　四海之士望風景附王士熙馮思温名位為最¶
　　　顯亦皆出善之之門文章之柄悉歸焉其盛事¶
　　　可想見也¶
　　雨中次范德機見寄雜興韻¶
窮巷積隂雨離居寡悰情安得&KR0381;埃風逍遥余上征長¶
日有逝川春花無晩榮永懷山澤居好遯濳英聲於陵¶
<pb:KR4h0160_WYG_075-12b>¶
方灌園龐公不入城此意豈㤀世詠歌以濯清今我夢¶
江國噭噭鵜鴂鳴不憂芳草歇但恐白髪生歸休企前¶
哲矢言著貞誠悠悠莫識察思子攜手行¶
　　題髙尚書夜山圗¶
吳山面滄江中秋氣颯爽樓居謫仙後公退謝塵鞅孤¶
月出海上髙懷一俛仰佳哉髙侯畫得意超象㒺我來¶
秋向晩月色寒莽蒼山逺落木浄風髙怒潮響奔騰萬¶
雲氣忽駕蒼虬上平湖雨翻江渺渺波蕩槳回思圖畫¶
<pb:KR4h0160_WYG_075-13a>¶
時歲月儵已徃山川更晦明隂陽遞消長人生何獨勞¶
局促老穹壤我將乗倒景千載縱清賞松喬遺世人一¶
笑凌煙像¶
　　題丁氏松澗圖¶
天目之峰凌紫烟下周林壑紆長川清池斗絶涵倒景¶
神運直自疏鑿先彼美幽貞廬閒房曲奥辛夷荃蒼官¶
(一作/松)手植經幾年靈虯夭矯今參天門前朝流暮流水¶
但聞激石㵼瀬鳴濺濺山人養真衡茅下有書可讀琴¶
<pb:KR4h0160_WYG_075-13b>¶
可弦意行清澗曲長歗松風前山(一作/溪)月出林髙溪花¶
弄春妍仙人歌(一作/欲)來夜將半天空鶴唳山淒然飈塵¶
大笑狂馳子口誦丹訣傳真𤣥我欲從之結鄰屋得疏¶
藥圃謀芝田¶
　　山中居¶
山人獨向山中居風雨不庇三椽廬短衣破帽家無儲¶
形㤀意適心自娛挂壁拄杖懸珊瑚鬼神遯迹蛟龍趨¶
眼前不識為妻孥生平豈解躬耕鉏黄精採苗供曉餔¶
<pb:KR4h0160_WYG_075-14a>¶
碧溪飲泉傾瓠壺行歌紫薇眠枕書夢遊滄海坐釣魚¶
雲霧烟霞同卷舒狙猨麋鹿相驚呼顛崖蒼蒼日欲晡¶
舉手拊掌笑挽鬚起望八極呑五湖喬松在足憑空虚¶
有客跨鶴來須臾龐眉皓齒當坐隅綺語唾落飛明珠¶
翻身别去登康衢寄言擊壤人有無茅茨風俗今何如¶
　　梁貢父學士江行阻風圖¶
匡廬阻長江彭蠡居上游我㓜不識風濤怒但喜青山¶
綿亘急櫓鳴中流老來行道増百憂山有虎兕水次多¶
<pb:KR4h0160_WYG_075-14b>¶
蛟虯梁公示我江上圖空齋颯爽回髙秋想見飛亷簸¶
蕩驅陽侯雷鼓動地萬貔貅連檣十日不得發何異駿¶
馬伏櫪鷹在韝行人儌福古祠下潔觴置酒旨且柔小¶
姑倚絶岸彭郎渺孤洲脈脈關情隔烟水不如天孫絶¶
漢從牽牛明發風止江鏡浄楚天無際來櫂謳回首繫¶
舟處惟有參差烟樹飛鳬謳世事翻覆那有定人生憂¶
樂為誰謀慨彼東逝川白日不得須㬰留濯滄浪委浮¶
休買田結屋山之幽擷芳釣鮮亦足樂安用髙門列鼎¶
<pb:KR4h0160_WYG_075-15a>¶
冠盖誇鳴騶¶
　　贈墨士吳雪堂¶
永寧賜筆世安有易水良工今不傳了知膠漆用相得¶
亦悟膏火明自煎昔從蒙莊觀副墨老歸芸閣窮太𤣥¶
與子欲擬毛穎傳待我暇矣磨墨甎¶
　　滿目雲山樓(一作米元暉/雲山短卷)¶
芳草孤舟度幽居一徑通(一作/雲)江湖春雨外墟里暮煙¶
中(一作/分)機息鷗先下花飛水自東(一作/亦芬)臨流(一作/氛氲)無限¶
<pb:KR4h0160_WYG_075-15b>¶
意畫史若為工(一作画裏/識敷文)¶
　　伯夷頌¶
心田垂世逺手澤歴年殊誰購山隂叙真還合浦珠身¶
惟名不朽書與道同符諸老珍題在猶堪立懦夫¶
　　送吳宗師南祀歸二首¶
國老分茆社祠官從使星鶴書來澗谷羽節動仙靈寸¶
草春逾碧黄花晩獨馨真人猶五采歸受蕊珠經¶
草木南薫候神仙上界官平生脩月斧萬里御風翰江¶
<pb:KR4h0160_WYG_075-16a>¶
雨鳴星劔凉空憶露盤白鷗秋水外相與醉憑闌¶
　　陪髙彦敬游南山¶
不到南山又二年離離秋草映寒泉東林蕭散開蓮社¶
西晉風流櫂酒船古寺雲煙終日合長松風雨半空懸¶
謝公未了登臨興故向禪房借榻眠¶
　　十月十日出都城二首¶
倦客愁深素髪生分甘投劾謝塵纓老來每愧公車召¶
歸去何須祖帳榮紅葉早霜催歲晏白鷗野水與雲平¶
<pb:KR4h0160_WYG_075-16b>¶
腐儒漫任真無補深負巖居與谷耕¶
朝擁皋比夕短檠病餘静息厭勞形閒情只合營三徑¶
便腹那能貯五經黍侍禁幃慙啟沃欲尋耆社覺凋零¶
歸歟嘯傲西湖上時看晴雲度翠屏¶
　　三月廿九日上御流杯亭聽講明日子翬司業有¶
　　詩因次韻¶
只尺天顔仰照臨緝熙盛事見方今上林花接南薫蚤¶
流水春涵太液深寒士簡編窮皓首野人芹曝抱丹心¶
<pb:KR4h0160_WYG_075-17a>¶
退朝欲草清平頌散作成均木鐸音¶
　　送劉時可還括蒼兼寄洪中行¶
洪郎不來魚鴈稀君今歲暮告我歸故人青燈山水屋¶
游子白苧風霜衣時俗俛仰妨道姓聖哲出處存天機¶
東還石門對飛瀑卧看寒月投窗扉¶
　　贈白君舉¶
昆侖西月水東溟何處清(一作/東)風起獨醒逺道雲煙今¶
古樹行人朝暮短長亭草鋪平野春如剪花落重門晝¶
<pb:KR4h0160_WYG_075-17b>¶
不扃不有茅茨容歗傲終南山色為(一作/與)誰青¶
　　送人游天台¶
此去蘭亭脩禊後平明驅馬試征衣海邉山盡天無盡¶
花底春歸人未歸一雨潮生魚入市逺巖月上鶴投扉¶
舊游二十年前路孤負東風賦采薇¶
　　夀何平章¶
位正三台拱太㣲德人山立玉揚輝致身直道難諧俗¶
救世危言易觸機空谷霜嚴蒼檜在長空雨盡白雲歸¶
<pb:KR4h0160_WYG_075-18a>¶
閒亭燕坐觀春草依舊東風自款扉¶
　　題子昻馬圖¶
奔騰駿骨雲路長蕭灑神鬉風露凉沙場春牧草肥雨¶
野徼秋嘶楓隕霜三關戰士黄金甲五陵俠客紅絲韁¶
朝羈暮絡秖腸斷華山烟樹遥蒼蒼¶
　　題林彦文詩卷兼送南歸¶
東周離黍先亡雅南楚崇蘭又變騷上下漢唐觀體裁¶
古今李杜擅雄豪青林曉日鳴雙鳥碧海秋風釣六鼇¶
<pb:KR4h0160_WYG_075-18b>¶
白髪詩翁㑹天趣吳山一笑返漁舠¶
　　都中送元傑道士南歸¶
授節仙山得過家都門津柳動春華還鄉近似千年鶴¶
奉使榮於八月查古井雲封丹竈藥舊松風埽石壇花¶
道人冠劒鳴瑶佩豈必髙車晝錦誇¶
　　奉題延祐宸翰(并序/)¶
　　　欽惟仁宗上承祖武蒐羅俊彦求治靡寕尤尊禮¶
　　　儒臣務敦風化由是治書侍御史臣郭貫擢禮部¶
<pb:KR4h0160_WYG_075-19a>¶
　　　尚書凡在選者六人惟貫進秩有加親灑宸翰昭¶
　　　示龍光忝備臣僚咸増鼓舞集賢直學士臣鄧文¶
　　　原謹拜手稽首而作詩曰¶
宵旰需賢表薦紳秩宗首選贊華勛官聮天府璇璣象¶
帝闡河圖琬琰文曽聽簫韶瞻曉日仰攀弓劒泣秋雲¶
小臣作頌稱仁聖湛露承恩未足云¶
　　題小薛王畫鹿¶
禮樂河間雅好儒曽陪校獵奉鑾輿晝長靈囿觀游後¶
<pb:KR4h0160_WYG_075-19b>¶
政暇嘉賔燕集餘蛺蝶圖工人去久騶虞詩好化行初¶
宗藩翰墨留珍賞憑仗相如賦子虚¶
　　題謝氏通濟橋¶
涔陽川上壓雲濤迥若仙山駕巨鼇甃石不愁僧路滑¶
傾金寜計鬼工勞泛查客去銀河近題柱人歸玉壘髙¶
此地通津足佳興楚歌明月放輕舠¶
　　郎中蘇公哀挽(志道/)¶
寒垣重鎮雪雲堆畫諾人稱幕府材流馬道艱逢歲儉¶
<pb:KR4h0160_WYG_075-20a>¶
涸魚民病得春回陽關猶記歌三疊杜老俄成賦八哀¶
夜静燕臺山月冷秖疑花鶴一歸來¶
　　送李彦謙御史之西臺¶
霜風十月長安道健鶻凌空浄羽毛地控函關西極重¶
星聮執法太㣲髙鑄金古鼎姦先伏發刃新硎用欲韜¶
雅志澄清付公等我懷江海放漁舠¶
　　送鮮于伯機之官浙東¶
衣冠文獻參諸老臺閣功名負此公十載黄塵看去馬¶
<pb:KR4h0160_WYG_075-20b>¶
萬山青眼送飛鴻揮毫對客風生座載酒論詩月滿篷¶
昭世需才公論定起分春雨浙江東¶
　　送張綱父教官¶
我友白蘋洲畔客忽凌風雪問征途南州歲晩尋髙士¶
西塞煙深憶釣徒呼酒江船春水動讀書山館雨燈孤¶
無錢自媿蘇司業聊賦驪駒為子娯¶
　　贈趙鍊師奉祠南海㑹稽¶
圅香南國羽衣師東繞稽山謁禹祠使馭穩如乗白鶴¶
<pb:KR4h0160_WYG_075-21a>¶
仙都歸及采𤣥芝文園進稾無封禪宣室求言有受釐¶
書就㑹同靈貺闊詞人脩譔九歌辭¶
　　送姚利用入京¶
雪晴川浄駕飛桅舟入河氷二月開壯士不縁彈鋏去¶
故山曽見爛柯來上林淑氣催花柳盛代英雄擢草萊¶
青眼諸賢如問訊為言衰病懶登臺¶
　　獨立¶
數盡飛花一愴然壯心迢遞夕陽邊十年人事空流水¶
<pb:KR4h0160_WYG_075-21b>¶
二月風光巳杜鵑過眼青春寧復得涴人黄土絶堪憐¶
故園尚有平生約可使蒼苔到石田¶
　　正旦有感¶
干戈短景去悤悤回首南朝一夢中世事盡隨天道北¶
春正依舊斗杓東四時玉燭堪調燮萬國車書想混同¶
寂莫荒山老松樹看渠梅柳競春風¶
　　清明省墓¶
短櫂吴歌花滿川春帆愁斷蓼莪篇小溪蘋藻墦間祭¶
<pb:KR4h0160_WYG_075-22a>¶
春雨桑麻墓下田黄壤有靈終異土青山無樹半荒阡¶
傷哉巴峽松楸路狐兔蒼寒六十年¶
　　趙孟堅水墨雙鉤水仙長卷¶
仙子凌波佩陸離文魚先乗殿馮夷積氷斵雪揚靈夜¶
鼓瑟吹竿㑹舞時海上瑶池春不斷人間金盌事堪疑¶
天寒日暮花無語清淺蓬萊當問誰¶
　　松雪翁桐隂髙士圖¶
玉立桐隂十畆蒼託根何必在朝陽迎風簌簌秋聲早¶
<pb:KR4h0160_WYG_075-22b>¶
灑雨隂隂月色凉勝事只消琴在膝野情聊倚石為牀¶
髙人自得坡頭趣不為花開引鳯皇¶
　　除夕書懷¶
年光逝若片帆輕坐惜宵分到啟明客舎張燈浮太白¶
禁鐘和漏隔華清攝提北斗中天運太乙東宫吉日迎¶
身在詞林無寸補幾陪鴛鷺聽雞聲¶
　　萬歲山廣寒殿¶
雪殘春意滿仙臺碧樹青蔥翠作堆三島靈山浮海至¶
<pb:KR4h0160_WYG_075-23a>¶
九天丹闕倚雲開仗穿玉兔輪中出輦跨金鼇背上來¶
欲獻甘泉辟雍賦白頭零落媿非才¶
　　三月晦遊道場山宿清公房與成父同行二首¶
絶頂軒窗納晩晡下方燈火聽鐘魚天連震澤涵元氣¶
地涌浮圗切太虚凉立松風觀石溜晩尋樵徑扣僧廬¶
孤亭山麓荒苔積猶想幽人夜讀書¶
澗石縈紆紫竹叢晴雲吹落水晶宫夜寒身宿羣峰頂¶
花盡春歸萬木中儻買山田營破屋時過僧寺駕孤蓬¶
<pb:KR4h0160_WYG_075-23b>¶
只應𣺌𣺌軒前路杖履長陪鶴髪翁¶
　　文湖州竹二首¶
翰墨真儒者事書生如山未知判取詩書萬卷來看風¶
霜一枝¶
此老墨君三昧雲山發興清竒我在蓬萊書府曽看曉¶
靄横披¶
　　　題陶淵明像¶
詩中甲子春秋筆籬下黄花雨露枝便向斜川頻載酒¶
<pb:KR4h0160_WYG_075-24a>¶
風光不似義熙時¶
　　袁安卧雪圗¶
門外雪深泥沒膝幽人懷抱自春風可憐令尹無髙致¶
乗興何須見此公¶
　　松雪臨郭熙溪山漁樂¶
峭石浮嵐俯翠㣲瀑流飛雨散林霏漁舟來徃清溪曲¶
悵望行人古道稀¶
　　松雪墨梅¶
<pb:KR4h0160_WYG_075-24b>¶
憶昔衝寒踏雪時百花零落願開遲如今收拾横書卷¶
一任無情塞管吹¶
　　江參百牛圖¶
濕濕羣行四百號畊黎初罷樂相隨春風綠遍川原草¶
囬首牧人知是誰¶
　　錢舜舉碩䑕圖¶
禾黍連雲待歲功爾曹竊食素餐同平生貪黠終何用¶
看取人間五技窮¶
<pb:KR4h0160_WYG_075-25a>¶
　　錢舜舉𤓰蔓圗¶
極目荒墟落木中空山人静澗泉舂秋來不用為霖雨¶
留得閒雲養卧龍¶
　　温日觀葡萄¶
滿筐圓實驪珠滑入口甘泉氷玉寒若使文園知此渴¶
露華應不乞金盤¶
　　周曽秋塘圗卷¶
慘澹枯荷折葦間夫容秋水轉碕灣鳴鴻飛度江南北¶
<pb:KR4h0160_WYG_075-25b>¶
却羡溪禽滿意間¶
　　米敷文楚山清曉卷¶
濛濛煙樹楚江湄寂寞漁邨䕶短籬雲夢舟中春睡足¶
醉餘猶記牧之詩¶
　　李仲賔墨竹圗¶
石根夭矯出寒梢明月空山舞翠蛟(缺/)作江湖墨風雨¶
曾隨海浪過南交(仲賔曽使/交阯故云)¶
　　郭恕先升龍圗二首¶
<pb:KR4h0160_WYG_075-26a>¶
海上參差十二樓閬風𤣥圃綵雲浮神仙尚厭人間世¶
故作乗龍汗漫遊¶
建章宫闕漏沈沈翠輦春遊接上林未識嫦娥天上樂¶
廣寒丹樹五雲深¶
　　題髙尚書秋山暮靄圗¶
傍溪草舎隔林中望際雲山翠幾重長憶雨餘閒信馬¶
輕鞭遥指兩三峰¶
　　題髙房山墨竹圖¶
<pb:KR4h0160_WYG_075-26b>¶
人纔有我難㤀物畫到無心恰見工欲識髙侯三昧手¶
都縁意與此君同¶
　　題王朋梅金明池圗¶
溶溶春水戲羣龍畫鼓蘭橈競奏功得失等閒成愠憙¶
人生萬事奕棋中¶
　　題開元宫圗¶
西湖春動風泠泠歘忽鼓瑟窺湘靈夫君要眇降雲軿¶
椒堂桂棟羅芳馨春城日逝崦嵫暮幽夢重門鎖花霧¶
<pb:KR4h0160_WYG_075-27a>¶
玉簫聲沈鳯飛去迸入秋風五陵樹至人髙懷視雲浮¶
昔者金屋今丹丘白鶴來下明月樓知有王喬飛舄遊¶
仙人好幻多戲劇海變桑田蓮變碧百靈呵䕶融風息¶
依舊瓊臺絳宇炫燿雲五色¶
　　寄普福講寺住持無公¶
浄土談𤣥屢款扉平生我亦悟毘尼天台道在毘陵記¶
廬阜神交惠逺師度嶺白雲飛錫處散花清晝說經時¶
西南峰下龍泓路曽記山房舊賦詩¶
<pb:KR4h0160_WYG_075-27b>¶
　　題圓覺天台教寺¶
大圓覺境清凉地要闡毘盧貝藏開飛錫不妨隨鶴下¶
蟠桃曽見有龍來相逢定性三生路盡了塵心萬劫灰¶
憶我初年慕禪蛻石橋煙雨過天台¶
　　送俞觀光赴義塾師¶
越山嵐翠俯青谿念子懷歸歲屢移乗興未尋安道宅¶
傳經且下仲舒帷稻粱秋足飛鴻外燈火凉生積雨時¶
東老收書兼好客何人詩寫石榴皮¶
<pb:KR4h0160_WYG_075-28a>¶
　　題張繇所畵霜林雲岫圖¶
慚余生也晩未能識君顔宿秉川嶽氣時發胷臆山澗¶
壑自回互溪林若縈環雲光映天色秋葉舒錦斑室中¶
有揚子向晩啟𤣥關何如塵外侣日夕相與還悠悠箇¶
中意未許落人寰¶
　　閻立本西嶺春雲圖¶
旅人陟春山回互臨幽絶馬首觸層雲鳥鳴當三月桃¶
萼爛虚空松風吹洞越髙岑上青蒼曲磴夐敧缺澗壑㵼¶
<pb:KR4h0160_WYG_075-28b>¶
飛流煙靄忽明滅靈仙扣丹房素女開瑶穴鄉關在遐¶
方中情向誰説忽聞上方鐘午餐僧巳設閻子為此圗¶
翫之未能輟恐為造化憎隄備六丁掣¶
　　盧鴻廬嶽觀泉圗¶
九江峙廬嶽盤回幾許深絶壁倚霄漢濺瀑直千尋颼¶
飀松風至髣髴蒼龍吟叠石挺瓊樹飛樓起危岑流沫¶
灑虚䦨長歌響澗隂雲深草木潤風度煙景沈何來暫¶
停轡於焉散煩襟余以罹塵鞅未得諧夙心能知此中¶
<pb:KR4h0160_WYG_075-29a>¶
意奚事方外尋良圗為爾襲比勝雙竒琛¶
　　題李思訓寒江晩山圖¶
李唐王孫重毫素愛寫寒江千萬樹上有蓬萊五色雲¶
下有仙家幾庭户清霜㸃作秋滿林咫尺瑶窗起烟霧¶
西風吹動晚山蒼歸舟掩映猶堪數迢迢錦水泛雙鳬¶
漠漠青天飛雪鷺人間畫手非不多誰似李矦得真趣¶
李侯宿世列仙儔更有何人同出處徽廟題來字字真¶
把玩殷勤迺竒遇斯圗斯景世莫傳古汴荒凉風景暮¶
<pb:KR4h0160_WYG_075-29b>¶
眼中人事已非前畫裏山川尚如故老我披圗一愴然¶
落日長歌漫為賦¶
　　王摩詰春溪捕魚圗¶
輞川之景天下竒我惜曽聞不曽識若人筆端幹𤣥氣¶
萬頃烟濤歸咫尺漁翁生事浩無窮醉挹青藍洗胷臆¶
或披蓑笠卧寒蟾或倚孤篷醮空碧静觀此理良可娱¶
應須仰慕王摩詰¶
　　李昭道春江圖¶
<pb:KR4h0160_WYG_075-30a>¶
江上亂山青束筍平沙草樹望不盡大江入海來滚滚¶
吐雨呑雲雜蛟蜃中有崔嵬夐絶之髙亭逺出晴空寒¶
數仞江山傳舍觀英雄英雄盡說孫江東自從得地雙¶
鶴翁紫髥一拂豚犬空石田睡起秋屢豐歸耕應羡漢¶
隂翁¶
　　趙幹春山曲隖圖¶
春雲盡斂青山出雨過千林翠猶滴桃花歴亂桞芊綿¶
兩兩啼鶯在林隙短橋深樹阿誰家樓閣重重映曉霞¶
<pb:KR4h0160_WYG_075-30b>¶
&KR0616;來豈是避秦客理亂不聞度歲華衡門草緑深如染¶
迴塘瀲灩流青靛雞鳴犬吠各成邨巖際飛泉如白練¶
虚亭寂歴倚江開圖畫千重入望來桃源山莊何足數¶
此卷真足稱竒哉畫史當年推趙幹妙筆流傳人所羡¶
吁嗟乎人去悠悠不可呼為君賦此期重見¶
　　王晉卿蜀道寒雲圖¶
巨靈何年移五岳石扇中開兩厓削峽中六月清風寒¶
仰視青冥何漠漠碧溪屈曲通冷泉紺葉玲瓏帶籬落¶
<pb:KR4h0160_WYG_075-31a>¶
勾連石棧不可梯縹緲煙中見樓閣行行游子幾經年¶
幾度空林愁夜鶴仙峰歴覽豈不嘉還憶白雲舊巖壑¶
江城過雨秋氣凉時有疏鐘度寥廓山林如此誰能為¶
都尉丹青深問學當年故習一銷鎔三百餘年無與角¶
君家珍祕在雲房六時展對㤀離索我詩渠畫相後先¶
固應不負三生約¶
　　李思訓妙筆(并序/)¶
　　　思訓作畫雖由於天性然亦多宗閻立本惜世罕¶
<pb:KR4h0160_WYG_075-31b>¶
　　　有知者因見此巻為表而出之¶
李侯丹青勝結緑貝闕珠宫看不足偶研丹碧寫春山¶
萬壑千峰僅盈幅應知深處有神仙花落花開度歲年¶
扁舟自是尋真侣為覓桃源一洞天¶
　　唐子華雲松仙館圖¶
危峰削玉插晴空淋漓秀色含鴻濛世間萬物有時易¶
惟有青山今古同隱君山下營茅屋煙霞笑傲逃塵俗¶
日長心境鶴俱閒自埽白雲松下宿谿頭覓句行遲遲¶
<pb:KR4h0160_WYG_075-32a>¶
童子囊琴歸竹籬猗蘭調古少人聽等閒何處尋鍾¶
期¶
　　題顧善夫所藏張僧繇畫翠嶂瑶林圖¶
善夫夙有耽竒癖珍祕何須羡賈胡徽廟未銷當日字¶
僧繇仍見昔年圖千林歴落人煙密萬里縈迴鳥道孤¶
幾欲臨風試題句恍疑身世在氷壺¶
　　劉松年春山仙隱圖¶
綠柳疎花遶舍栽長松灌木覆亭臺雲巒倒影水天¶
<pb:KR4h0160_WYG_075-32b>¶
夐蒲葦有聲山雨來内史幽情觴咏樂右丞别業畫圖¶
開何時許我遊真境野色橋邊蹋紫苔¶
　　趙松雪重江疊嶂圖¶
東風江上桞初團海燕飛飛杏雨寒帆影亂催人去逺¶
煙光遥映嶂為攅鶯啼幾處邨方市犬吠千家客正餐¶
滿目溟濛無著處一林鐘磬落潮湍¶
　　顧愷之瑶島仙廬圖¶
渺渺晴山路更幽茸茸瑶草幾春秋巖棲自昔推巢父¶
<pb:KR4h0160_WYG_075-33a>¶
學種于今說故侯雲物豈因時序換鹿麛不共世塵浮¶
谿頭驀有尋真客期向天台汗漫遊¶
　　陸探㣲層巒曲隖圖(并序/)¶
　　　善夫過訪出示探㣲妙筆不勝驚訝漫賦若此以¶
　　　識竒覯¶
勾吳山水素稱竒箇裏神工已得之山翠却從林外出¶
水深常遶屋東澌雞鳴竹里人何處犬䕶柴門客正炊¶
一段風煙誰㑹得避秦當日自相宜¶
<pb:KR4h0160_WYG_075-33b>¶
　　吳道𤣥五雲樓閣圖¶
　　　吾僚友趙松雪盛稱此巻余豔慕之已二十餘年¶
　　　矣一日危太樸出示索題深慰夙懐因書近詩一¶
　　　律於尾¶
觀閣嵯峨起日邊春雲靉靆倚層巔天低青海一杯水¶
山落齊州九㸃煙百尺長松神闕外千秋靈柏古壇前¶
遨遊盡是蓬山侣瑶草金芝不記年¶
　　王維髙本輞川圖¶
<pb:KR4h0160_WYG_075-34a>¶
輞口風煙春日遲淺沙深渚帶東菑紅杏花開翔白鶴¶
緑楊絲裊逗黄鸝山雲寂寂入寒竹野露瀼瀼裛嫩葵¶
誰似右丞清絶處千秋一士更何疑¶
　　王維秋林晩岫圖¶
千峰凝翠宛神州中有仙翁寤寐遊林麓漸看紅葉暮¶
風煙俄入野塘秋揺揺小艇尋谿轉寂寂雙飛向晚投¶
我欲探幽未能去畫中真境許誰儔¶
　　李昭道畫卷¶
<pb:KR4h0160_WYG_075-34b>¶
松篁寂寂掩深居一段清幽樂有餘麛鹿自來尋舊迹¶
髙賢還去賦歸歟千山夕照耕初罷隔樹炊烟誦自如¶
有客臨溪清話久數聲長笛過前畬¶
　　盧鴻仙山臺榭圖¶
仙都圍合碧雲籠洞口緋桃著雨穠丹闕春深巢翡翠¶
朱扉風暖出芙蓉壺公不負三山約向子終期五嶽逢¶
野鶴一聲山館寂倚䦨長聽水淙淙¶
　　題洪谷子楚山秋晩圖¶
<pb:KR4h0160_WYG_075-35a>¶
舊知洪谷古先儔五尺横圖見十洲千嶂排空青玉立¶
一江流水白雲浮琱簷共話當年雨丹葉誰憐滿徑秋¶
最是無聲詩思好恍然身在赤城遊¶
　　郭忠恕十幅¶
雒陽畫史稱忠恕尺素能窮造化工翠嶂倚雲天外落¶
髙林飛雨望中叢彤樓風暖歌聲細綺閣春深舞䄂紅¶
應是宣和多愛惜故將題墨琬琰同¶
　　趙令穰秋邨平遠圖¶
<pb:KR4h0160_WYG_075-35b>¶
白沙翠竹映江皋幾處邨居對寂寥水落漁梁人暗度¶
霜清曲渚荇初銷千山雜沓凝嵐紫萬木蕭森向晩彫¶
自是秋光無限好誰知㸃染付輕毫¶
　　趙千里山水長幅¶
蒼山髙處白雲浮樓閣參差帶逺洲千尺虯龍依絶壁¶
一羣鶴鶴唳清秋山翁有約憑雙屐埜客無心&KR1140;碧舟¶
最是霜林好風景居然咫尺見丹丘¶
　　馬和之卷¶
<pb:KR4h0160_WYG_075-36a>¶
廻嵐洞壑玉參差滿地濃隂日影遲寂寂柴門雲自合¶
深深灌木鳥仍窺滄浪唱晩空天地緑綺尋幽過竹籬¶
豈是柴桑歸去者時臨清淺賦新詩¶
　　危太樸集八大家(并序/)¶
　　　余與太樸久别一旦㑹于九龍山僧舎因出諸名¶
　　　勝合作卷見示隨賦小詩於後并叙逺别之意云¶
憶昔相逢數十年一朝解后碧山前奚囊錦繡煙猶濕¶
滿目峰巒紫翠妍歲月盡從忙裏過文章還向世中傳¶
<pb:KR4h0160_WYG_075-36b>¶
明朝無限東西路馬首仍憐各一天(按明東吴張泰階/援平寳繪録太樸)¶
(集八大家圖為大癡道人黄公望富春山圖天水趙雍/五馬圖黄鶴山人王蒙秋溪汎櫂圖房山髙克恭幽谷)¶
(晴雲東海倪瓉長松絶壁圖吴興錢選/花鳥梅道人呉鎮戲墨武塘盛懋画也)¶
　　趙松雪怡樂堂圖贈善夫副使¶
一榻幽然樂事多四時風景復何如遶溪水色清流玉¶
排闥山光翠擁螺静裏研朱將易㸃醉中邀月鼓琴歌¶
知君所好無塵趣肯許吾儕見訪過¶
　　趙仲穆秋山訪隠圖¶
<pb:KR4h0160_WYG_075-37a>¶
城市山林路不分畫橋騎馬是徴君樹邊髙閣連青嶂¶
陌上紅塵亂白雲碧澗漣漪魚自泳陽坡平軟鹿為羣¶
滑稽誰似東方朔更向金門避世氛¶
　　方方壺松巖蕭寺圖¶
雨過鷓鴣啼歇日斜猿兕聲髙湖上長煙漠漠山中古¶
寺迢迢人立東皋清眺帆歸西浦寒潮¶
　　荆浩秋山問竒圖¶
木落千林秋氣新虚亭寂寂不生塵悠然危坐草𤣥者¶
<pb:KR4h0160_WYG_075-37b>¶
不負山橋問字人¶
　　顧愷之秋江晴嶂圖二首(并序/)¶
　　　太樸危君所藏愷之妙巻誠希世物也出示索書¶
　　　不勝歎羨為書短句以志喜云¶
晉室風裁推虎頭山川靈氣屬君収指端幻出千重秀¶
并作江南一段秋¶
静日攜笻溪水頭何如風景障圖收與君相對坐不語¶
秖領千林萬壑秋¶
<pb:KR4h0160_WYG_075-38a>¶
　　閻立本秋嶺歸雲圖二首¶
貞觀從知畫有仙能將萬里尺圖間白雲掩映楓林好¶
遮却溪南無數山¶
盤紆逕路郤何之中有居人未卜誰百丈飛泉雲外落¶
一林霜葉九秋時¶
　　題危太樸所藏滎陽鄭䖍画秋巒横靄圖二首¶
金風瑟瑟入空山邨落人家葉盡斑山色空濛斜日裏¶
鬱林遥指碧雲間¶
<pb:KR4h0160_WYG_075-38b>¶
　　題耕雲徴士東軒讀易圖次韻三首¶
衡門寂寂有儒風相對髙人笑語同何必隔籬沽取醉¶
新詩初就竹爐紅¶
棐几清疏無俗物圖書雜沓有仙言晩來静倚南軒下¶
始識山林道味尊¶
悠然結屋對南山好鳥㤀機自往還昨夜天風吹月下黄¶
金散布一林班¶
　　題趙千里春景¶
<pb:KR4h0160_WYG_075-39a>¶
籠煙楊柳嬌無力著雨桃花冶有姿人在畫樓春睡起¶
不知溪上有新詩¶
　　題趙子昻為袁清容畫春景仿小李¶
王孫久别同朝侣為寫晴雲百曡峰挂起碧窗凝望處¶
畫中今喜故人逢¶
　　趙子昻仿顧愷之¶
溪邊春樹緑成羣重曡青山翠影分客子何來忘歸去¶
歌聲遥落水中聞¶
<pb:KR4h0160_WYG_075-39b>¶
　　王洽雲山圖(并序/)¶
　　　王洽為百代雲山之祖故米氏父子皆由此出何¶
　　　況易世之後乎善夫尤宜寳之¶
五雲深處擁蓬萊樹色蒼凉映水開何處書聲映林樾¶
却教仙侣過橋來¶
　　趙子昻仿顧長康¶
蒼厓突兀白雲封雨潤金芝色更濃采藥劉郎何處去¶
桃花依舊笑春風¶
<pb:KR4h0160_WYG_075-40a>¶
　　棣華堂為錢唐羅雲叔題¶
江空暗雨飛鴻杳天長古道行人少芳草池塘夢欲迷¶
紫荆庭下無人埽誰似君家常棣華炫日矜春長媚好¶
文采風流諫給孫詩書滿屋來華軒我聞同姓古所敦¶
尺布斗粟何足論¶
　　清溪謁象山先生祠¶
我行壓塵役愛山極幽阻及兹叩巖扃浮嵐薄窗戸危¶
石倚蒼屏盤盤一洞府邈哉混沌根疏鑿自太古或疑¶
<pb:KR4h0160_WYG_075-40b>¶
昏墊初屹立中流許懸崖瀉驚瀑洒空作飛雨泓渟水¶
鏡虚林影浄可數石䦨少流憩樛枝啼翠羽山花明炫¶
目蘚逕劣容武陡上髙明臺桑麻蔽村塢却笑羣山卑¶
矜春相媚嫵了如静者性孤潔恥俗伍昔賢此鳴道松¶
風入談麈教鋒振羣圭朋簪謝華組末學分畛域正道¶
日榛莽嗟余嗜探賾離索増歎憮入舟耿清夢前溪聽¶
鳴櫓¶
　　登五嶺¶
<pb:KR4h0160_WYG_075-41a>¶
去歲登斯嶺歊暑窮躋攀兹歴至源道五嶺九縈盤雞¶
鳴戒行李月明清露漙筍雨兀殘夢絺衣颯㣲寒峭立¶
芙容峰秀出羣厓端陡上捫煙蘿邈視凌風翰想當混¶
沌初疏鑿驅神姦幸經資斧貫猶有蒼石頑劒門倚崇¶
墉函谷封泥丸顧此東南偏夷險遂殊觀小憩天欲曙¶
嵐光漲林巒頗聞招提勝峻絶逾商顔野人耕鑿共山¶
僧巾屨安白首不出寺豈復世慮干我欲叩幽迥䇿足¶
嗟蹣跚維時清秋暵老龍猶泥蟠灑空飛雨至乃在半¶
<pb:KR4h0160_WYG_075-41b>¶
山間稉稻緑如雲白水行碕灣農意良已欣我行詎云¶
難買酒澆磊塊臨溪濯潺湲山靈亦我娱風松寫清彈¶
　　貧居¶
閉户無塵雜看山有卧遊半酣梳白髪新浴潄清流讀¶
易茆齋曙彈琴竹院秋貧居聊足樂軒冕欲何求¶
　　桐川九日絶無佳菊小酌書懷奉簡明仲博士一¶
　　笑¶
遊宦年光逐雁飛傳杯好友念分違欲將老眼看黄菊¶
<pb:KR4h0160_WYG_075-42a>¶
不遣秋香近繡衣稻蟹霜遲聊取醉蓴鱸家近重思歸¶
緬懷晉宋多才傑得似風流落帽稀¶
　　哭李息齋大學士¶
氷紈亂掃拂雲竿不盡清風入譜刋紫氣直過銅柱去¶
蒼龍欲卷墨池乾憶陪客館燈花落喜借僧房貝葉看¶
得遂縣車娱暮景淚零耆舊向彫殘¶
從遊僧寺醉江天疑語山亭濯澗泉能悟莊周齊物論¶
為參居士在家禪竹西卜宅他鄉老花底歸朝上界仙¶
<pb:KR4h0160_WYG_075-42b>¶
寄我楚江煙雨筆每懸素壁一潸然(仲賔近刋竹譜廿/卷甞自京師寄墨)¶
(竹雙幅題曰楚江煙雨坡余兩年徃來江左道中塵勞/之餘輒賦數語以自適  老云多生綺語亦安用當不)¶
(滿大方一笑因留桐川明仲教官以此紙/俾余書之聊識其後如此巴西鄧文原)¶
　　祖孝子求母詩¶
田家桑柳䕃柴扉誰道兵戈有亂離住舎尚存萱草地¶
生兒不及木蘭時鳯釵一折悲誰語鶴表重歸樂自知¶
想見鄉閭歡㑹處萊衣起舞對齊眉¶
　　涔河橋¶
<pb:KR4h0160_WYG_075-43a>¶
清涔虹影落雲濤海上三山望不遥春漲漫愁杯渡細¶
雲深常䕶鬼功勞汎槎客至銀河外題柱人歸玉壘標¶
明月逺天漁父意一聲鐵笛一蘭橈¶
　　題趙子固墨蘭¶
承平灑翰向丘園芳佩纍纍寄墨痕已有懷沙哀郢意¶
至今春草憶王孫¶
　　髙尚書克恭¶
　　　克恭字彦敬其先西域人後居燕之房山初仕¶
<pb:KR4h0160_WYG_075-43b>¶
　　　為省郎出為江浙行省左右司郎中大德初為¶
　　　御史官至刑部侍郎卒追贈刑部尚書諡文簡¶
　　　彦敬好作墨竹畫山水初用二米法寫林巒煙¶
　　　雨晩更出入董北苑每不輕於著筆遇酒酣興¶
　　　發或好友在前雜取縑楮研墨揮毫乗快為之¶
　　　神施鬼設不可端倪趙松雪詩有國朝名筆誰¶
　　　第一尚書醉後妙無敵之句卒後購其遺墨者¶
　　　一紙率千百緡自號房山老人因皆稱曰髙房¶
<pb:KR4h0160_WYG_075-44a>¶
　　　山為詩不尚鉤棘自得天趣柳道傳嘗謂髙公¶
　　　畫入能品故其詩神超韻勝如王摩詰在輞川¶
　　　李伯時泊皖口舟中思與境㑹脱口成章自有¶
　　　一種竒秀之氣其画中題句如木落秋宇空天¶
　　　寒逺山静峭寒留剰雪莫影入濃雲雲氣外無¶
　　　出路水聲中有人家冷光濕翠相摶處曽向廬¶
　　　山月下來青山萬曡雲無屋中有仙人問月臺¶
　　　其有妙思故并錄之¶
<pb:KR4h0160_WYG_075-44b>¶
　　至正己亥四月廿二日宿翠峰禪室登留雲閣數¶
　　日與浄蓮公¶
米老天機清夢入煙雲窟山河大地影玻瓈鏡中出任¶
自選勝場莫浪翻墨汁今于西湖濵割取南半壁¶
　　岳陽樓¶
九水匯荆楚一樓名古今地連衡岳勝山壓洞庭深宿¶
鴈落前浦曉猿啼逺林倚闌搔白首空抱致君心¶
　　題管夫人竹窩圖¶
<pb:KR4h0160_WYG_075-45a>¶
雲梢露葉秋聲古萬玉叢深翠蛟舞此君擬結歲寒盟¶
拄笏相看立煙雨過雨山窗斜映日帶煙霜節總宜秋¶
凍雷迸出千崖翠勒此髙歌傲素侯¶
　　題怡樂堂為贈善夫良友¶
君家華堂號怡樂已見簷楹佳致作時張圖畫翫江山¶
晴敞窗櫺詠風月有書教子知義方有席延賔酬斚觴¶
天壤不知更何樂松門醉倚看斜陽¶
　　仿老米雲山圖(一作秋山/暮靄圖)¶
<pb:KR4h0160_WYG_075-45b>¶
青山半晴雨遥(一作/色)現行雲底佛髻欲争妍政恐勤梳¶
洗¶
　　松濤軒題畫為鄧善之¶
春雨欲晴時山光弄煙翠林間有髙人笑語落天外¶
　　静觀閣早興寄懷善之先生¶
君官近九列我畫將二米不虚五年别勝進各如此¶
　　種筆亭題畫¶
積雨暗林屋晩峰晴露巔扁舟入蘋渚浮動一溪煙¶
<pb:KR4h0160_WYG_075-46a>¶
　　過京口(以下七首見/水邨圖卷)¶
北來朋友不如鴻幾箇西飛幾箇東多少登臨舊臺觀¶
闌干閒在夕陽中¶
　　過信州(一作題陽/臺道中)¶
二千里地佳山水(一作好/耕桑)無數海棠官道傍風送落紅¶
攙馬過春風更比路人忙(王士熙云房山樂府有云吴/山青越山青兩岸青山相送)¶
(迎絶句云無限飛鴻隨馬足春/光更比路人忙大有唐人意度)¶
　　過弋陽¶
<pb:KR4h0160_WYG_075-46b>¶
雷聲驅雨過山西山腹雲根似削齊日莫牧兒歸不得¶
料應白水漲前溪¶
　　拍洪樓¶
仰有嵐光俯有溪軒窗初不計東西雲峰兩岫安排定¶
松竹林林自整齊¶
　　(闕/)¶
山腰澗曲繞短垣百怪老樹龍蛇蜿山翁有時抱琴至¶
雪霽月明開此軒¶
<pb:KR4h0160_WYG_075-47a>¶
　　滿目雲山樓¶
溪頭白鷺來相安溪上紅桃雨打殘滿目雲山為誰好¶
一川晴色上樓看¶
　　即事¶
古木隂中生白煙忽從石上見流泉閒隨委曲(一作/屈)尋源¶
去直到人家竹塢邊(太德八年夏五還自江西過虎丘/舟中子敬攜此巻見示俗客以惡)¶
(酒相撓情况搆詩不成遂書途/中所作少答雅意房山髙克恭)¶
　　贈英上人¶
<pb:KR4h0160_WYG_075-47b>¶
為愛吟詩嬾坐禪五湖歸買釣魚船他時如覓雲蹤跡¶
不是梅邊即水邊¶
　　題道院二首¶
綠隂無際壓蒼苔為愛幽深手自栽風月早知煩耳目¶
不教春筍過牆來¶
草色琅玕逼兩楹早隂才過午隂清斜陽又送西軒影¶
一就移牀待月生¶
　　無錫山中留題¶
<pb:KR4h0160_WYG_075-48a>¶
山深自昔無車馬道在何曽畏虎狼秖恐閒人來看竹¶
淋漓醉墨汚新牆¶
　　夜山圖¶
萬松嶺畔中秋夜况是樓居最上方一片江山果竒絶¶
却看明月似尋常¶
　　趙子昻為袁清容畫春景仿小李¶
春林如染綴溪容幾處幽居倚碧峰不是兩翁情話久¶
白雲深杳未能逢¶
<pb:KR4h0160_WYG_075-48b>¶
　　元學士明善¶
　　　明善字復初大名清河人讀書過目輒記尤深¶
　　　於春秋弱冠游吴中浙東使者薦為安豐建康¶
　　　兩學正累辟掾臺省坐誣免僑寓淮南仁宗居¶
　　　東宫首擢太子文學及即位改翰林侍制陞直¶
　　　學士知制誥同脩國史遷侍讀學士延祐間改¶
　　　禮部尚書擢參議中書省事復入翰林歲終拜¶
　　　湖廣行省參知政事召為集賢侍讀學士進翰¶
<pb:KR4h0160_WYG_075-49a>¶
　　　林學士至治二年卒于位年五十四贈資善大¶
　　　夫河南行省左丞追封清河郡公諡文敏復初¶
　　　早以文章自豪晩益精詣呉伯清稱其文脱去¶
　　　時流畦徑而追古作者之遺馬伯庸亦謂公刻¶
　　　而不見其迹新而必自己出蔚乎其華敷鐄乎¶
　　　其古聲倡古學於當世為一代之文宗者柳城¶
　　　姚燧暨公而巳初復初在江西金陵毎與虞伯¶
　　　生劇論相得甚驩至京師乃復不能相下真人¶
<pb:KR4h0160_WYG_075-49b>¶
　　　呉閒閒與復初交尤密嘗求作文既成謂閒閒¶
　　　曰伯生見吾文必有譏彈為吾治具招伯生來¶
　　　觀之明日伯生至復初出文問何如伯生曰公¶
　　　能從集言去百有餘字則可傳矣復初即泚筆¶
　　　屬伯生凡刪百二十字而文益精當復初大喜¶
　　　乃驩好如初伯生亦嘗謂復初文章發揚蹈厲¶
　　　藐視秦漢云¶
　　跋南岳夀寜觀碑後¶
<pb:KR4h0160_WYG_075-50a>¶
朱陵靈臺天柱巍太虚空(一作/寳)洞緑煙扉上館赤帝朱¶
鳥飛祝融宅南參與(一作/為)旗羲娥兩曜愁蔽虧象緯冷¶
逼嗟位迷四觀燕吳與秦齊恒嵩泰華孰崇卑五氣順¶
布百志熙流祥阜物宣后祗雨風露雷豈其私惠爾下¶
土尸者誰中有異人餐玉(一作/赤)芝夜眠秋霞晝天倪衣¶
以青雲裳白霓風車八極參(一作/驂)兩螭七十二峰足幽¶
棲琳宫貝闕輝陸離濳光煉魄如嬰兒大丹入咽無渴¶
飢誰其思之吴宗師神變倐忽方張施泠然御風渺何¶
<pb:KR4h0160_WYG_075-50b>¶
之太君歲晏嘉予期千秋萬歲受鴻釐皇圖景運永以¶
丕手持芙蓉朝紫㣲旋飈天闔此來歸漳靈荅貺逹爾¶
垂磨崖鐫我瑶華碑¶
　　題息齋墨竹圖(并序/)¶
　　　已酉秋𤣥卿道提舉求賦墨竹詩走筆快書子昻¶
　　　仲賔見之當大笑其狂也¶
𤣥卿口哦子昻詩手持仲賔墨竹枝此詩此畫真兩竒¶
似為𤣥卿寫幽姿日光不下雲扃暗元氣歘忽寒人肌¶
<pb:KR4h0160_WYG_075-51a>¶
楓林青青少陵夢無乃澤畔逢湘纍楚江小月晃初夜¶
淇園苦雨秋竹迷二妃彈瑟淚如雨幽壑龍潛春欲飛¶
天路迢遥獨後來黒雨挾風山鬼啼老氣盤空根徹泉¶
地靈上訴𤣥冥悲摩娑老眼久知畫恍然吾與(缺/)物移¶
揮杯三叫我非狂墨瀋翻江江竹辭¶
　　題天冠山¶
仙翁昔住天冠山夜呵鬼神衛爐丹丹成飛去杳不還¶
藥池丹井猶山間翩翩學子鳴(一作/風)佩環華榱巨麗青¶
<pb:KR4h0160_WYG_075-51b>¶
雲端思𤣥尋躅果安訪鶴歸月落前溪灣¶
　　寄直夫¶
嶽雲低接使君舟湘水無波桂樹稠井列自涵千古月¶
絃清誰冩一簾秋清楓路暗空多夢白鴈天遥不見愁¶
聞說匡廬當稅駕䇿勲殊未到滄洲¶
　　寄翰苑諸公¶
蒼煙緑樹滿汀沙負手行吟日又斜江水有時窮地脈¶
海雲何處是天涯生前幾醉尊中酒夢裏曽乗海上查¶
<pb:KR4h0160_WYG_075-52a>¶
惆悵懷人重回首晚風吹盡紫薇花¶
　　書湖廣省中壁¶
鼎湖龍去欲無天臣抱烏號淚作泉四海重瞻堯日月¶
萬年長履禹山川恩波浩蕩霑民物文運休明屬聖賢¶
竊祿四朝無寸補何堪西掖進經筵¶
　　京師送玉虚宗師還山¶
句曲山髙奠楚氛神仙初祖大茅君遥天歸鶴盤秋月¶
幽壑濳蛟唫夜雲丹鼎神光松桂室酒壺春色澗溪芹¶
<pb:KR4h0160_WYG_075-52b>¶
一從待詔西清閣石髪梳香得夢聞¶
　　送湖南李直夫憲使¶
君去湖南我上京思君欲見又蕪城滄波留月能歸海¶
江雁拖雲不到衡一代豪華誰逺識百年驚畏䕶靈名¶
好來不作男兒事有水可漁山可耕¶
　　送董慎齋左丞討賊¶
負劒先驅意氣閒也勝局蹐著儒冠古來每説從軍樂¶
此去不辭行路難使節再臨民志定兵鋒一舉賊心寒¶
<pb:KR4h0160_WYG_075-53a>¶
書生奮力效馳逐要冩功名久逺看¶
　　次韻危虚室過居庸¶
一山萬里限中原神鑿居庸百二川峰勢陡回愁障日¶
地形髙出欲捫天風沙漠漠龍庭逺雲物沈沈鳥道穿¶
眼底興亡誰解冩石琴秋水學氷絃¶
　　謁先主廟二首¶
合散扶傾老益堅荒祠重過為悽然君臣灑落知無恨¶
庸蜀﨑嶇亦可憐一縣山陽堯故事三年章武魏長編¶
<pb:KR4h0160_WYG_075-53b>¶
錦官羽葆今何處半夜樓桑叫杜鵑¶
一軍南北幾扶傷長坂安行氣巳王豪傑盡思為漢用¶
江山初不假吴强兩朝元老心雖壯再世中興事可常¶
寂寞永安宫畔土争教安樂似山陽¶
　　祖孝子求母詩¶
冷月酸風夜長年聞哭聲母今猶在𨽻兒亦欲無生岐¶
路固多阻人神孚至情相逢還細認悲喜此時併¶
　　介春堂¶
<pb:KR4h0160_WYG_075-54a>¶
真常真人若冰雪大年夜食清溪月誰知袖裏閟初陽散作𤣥¶
元春滿堂髯龍宵吼石壇秋老竹風生翻陸江天籟已沈羣妙¶
集隱几嗒然今坐忘雲扃不鑰瞰虚白揮謝萬象俱行客¶
　　張侍講伯淳¶
　　　伯淳字師道杭州崇徳人少善書法宋末應童子科(缺/)¶
　　　宗命給巨筆大紙寫之伯淳書天字在紙中間以進詰¶
　　　之對曰惟天為大惟堯則之(缺/)宗喜遂中選尋舉進士¶
　　　累除太學録元至元二十三年用薦者言授杭州路儒¶
<pb:KR4h0160_WYG_075-54b>¶
　　　學教授遷浙東道按察司知事二十八年擢福建㢘訪¶
　　　司知事嵗餘召至闕下論事數十條皆當世急務辭意¶
　　　剴切世祖為之動容命至政事堂將重用之固辭授翰¶
　　　林直學士謁告歸授慶元路總管府治中大徳四年即¶
　　　家拜侍講學士明年造朝扈從上都又明年卒諡文穆¶
　　　師道稱趙魏公孟頫為内弟與巴西鄧文原同直詞林¶
　　　情義欵洽文原嘗謂師道為文恥尚鉤棘而舂容紆餘¶
　　　鏗乎如金石之交奏然不喜以藻翰自能歿後無成稾¶
<pb:KR4h0160_WYG_075-55a>¶
　　　其子河東宣慰副使采長孫武康縣尹炯訪求遺逸¶
　　　釐為十巻蜀郡虞集為序刋之右塾時至正六年也¶
　　延祥餞夢符行¶
古交重氣誼不為勢位隔㑹少别離多志士深所惜驄¶
馬東南來來莫去何亟留連苦無計杯酒聊永日絶嫌¶
城市喧一舸訪荒寂孤山芳意歇青子漸堪摘淒淒風¶
雨横黯黯楊柳碧天公豈有意助我動秋色重來定何¶
時慰此長相憶¶
<pb:KR4h0160_WYG_075-55b>¶
　　題董承㫖野莊圖¶
古人志道義但覺利禄輕朝市亦足隱何必求郊坰論¶
心不論迹乃稱人物評董公廊廟器一門富簪纓石張¶
漢世胄崔郭唐家聲筆下翻波瀾胷中韜甲兵黄閣政¶
柄舉烏臺公道行征謀與治法和氣與威稜隨施無不¶
宜因物以賦形詞林日月間班髙地望清公餘埽俗軌¶
忩草階苔青樓臺雖無地詩禮勝金籯田園雖荒薄松¶
菊還欣榮有詩論國事膽張目增明使公遯江湖秉心¶
<pb:KR4h0160_WYG_075-56a>¶
亦朝廷所志真在隱非必身歸耕野莊視緑野他年定¶
齊名¶
　　題程雪樓黄庭經¶
雪樓之中有至人手持一卷黄庭經閒居無事心太平¶
審能行之可長生䑕須吐英玉螭蟠山陰書仙脱塵凡¶
傳之琬琰堅且完拓以繭素資陳𤣥白黒粲粲久可觀¶
雙瞳炯炯常凝注天君泰定歸俗慮自然神全守深固¶
門中五城十二樓粉黛當前身之蟊被服黄庭急囘頭¶
<pb:KR4h0160_WYG_075-56b>¶
長生之方勿外求古今日月車兩輪昆侖蓬萊無晨昏¶
深藏巾笥培靈根君能寶之可長生¶
　(按師道古詩殊少合作集中尚有題鮮于伯機所藏/黄庭經七言一首語氣較古健及閲松雪集乃知子)¶
　(昂作也因攷孫元理元音劉大彬茅山志録入/亦俱作子昂其為誦詩者誤入無疑故不)¶
　　挽楊忠齋¶
五年新召綍六館舊儒冠枌社年來好棠陰種處難家¶
貧書簏富居隘酒尊寛郡府多咨問閻閭遂妥安少游¶
鄉譽藹老杜士心歡盤屈千軍筆遲囘四品官使車將¶
<pb:KR4h0160_WYG_075-57a>¶
秣馬仙馭已鞭鸞憶昔親師範論交在嵗寒離羣雖苦¶
早為善每相觀頃日留班著臨風欠羽翰嗣音無間斷¶
滿紙話辛酸歸恨幽明隔時將簡牘看殊方悲宿草餘¶
慶屬庭蘭身世誰能駐聲名死不(缺/)涉江傳楚些有淚¶
濕豪端¶
　　贈彭萊山¶
總是江南倦客君平到處生涯老去黄塵没馬襟期付¶
與鸎花¶
<pb:KR4h0160_WYG_075-57b>¶
　　病齒二首¶
蕭蕭一室老維摩風日佳時電影過病裏不分春早晩¶
子規啼處夕陽多¶
宿有愆尤在齒牙閉門經月臥沈疴杏園舊夢還重醒¶
無奈紅綾餅餤何¶
　　山居¶
兀兀山居覺日長舊時松檟又成行本無世慮何須遣¶
一縷晴忩柏子香¶
<pb:KR4h0160_WYG_075-58a>¶
　　為范君澤賦梅屋¶
壑谷周遭萬玉妃當時茅舍映疎籬秖今便作槐堂看¶
不問南枝與北枝¶
　　題單吉甫携示汪孝鄉書巻¶
單君昔佐吾鄉幕垂去還如到郡初今日都門重晤語¶
筐中惟貯古人書¶
　　蕭蘭英¶
翠褭腰肢絳㸃脣楚蘭買斷四時春丁寧莫向游塵老¶
<pb:KR4h0160_WYG_075-58b>¶
却顧蕭郎是後身¶
　　寄蔡復齋二首¶
美人秋水隔丰標老樹陰森鎖畫橋幾度經過須檥櫂¶
不縁茅店酒旗招¶
夜雨西忩話嵗寒雲萍自昔聚時難殷勤不在同衾處¶
長作西忩夜雨看¶
　　舞馬圖¶
獨立天衢骨相竒縑緗猶記冩真時開元天寶今陳迹¶
<pb:KR4h0160_WYG_075-59a>¶
舞破中原馬不知¶
　　洗馬圖¶
蕭蕭霧鬛與風騣撲面征塵一洗空相願倍増神駿氣¶
恍疑初在渥洼中¶
　　楊栁邨¶
千絲萬縷拂章臺陌上行人幾去來何事結根荒寂處¶
東風青眼為誰開¶
　　皇甫松竹梅圖¶
<pb:KR4h0160_WYG_075-59b>¶
三友亭亭嵗晩時政縁冷澹易相知何須近舍今皇甫¶
却向圖中覓補之¶
　　錢舜舉青驄圖¶
翠鬛朱纓骨相殊貢來名種出單于唐韓宋李都休論¶
且看錢家進馬圖¶
　　送李公略¶
風雪滿吟鞍長江望眼寛宦情騰踏易聚久别離難人¶
去鶴應怨冬深梅不寒莫雲依舊碧幾度倚闌干¶
<pb:KR4h0160_WYG_075-60a>¶
　　與劉伯宣¶
屈指六年别關心萬里長重來深願見久病欲相㤀風¶
物隨人老秋光似舊香公門桃李滿多媿一莊荒¶
　　送張永錫¶
臺閣文書靜相過眼倍明談文還有意逺别若為情行¶
色隨秋薄扁舟載月輕書郵如可寄休付石頭城¶
　　赴浙東¶
渉水是東州江南記舊游中年偏苦别薄宦欲何求岸¶
<pb:KR4h0160_WYG_075-60b>¶
北雪仍在嶺頭雲未収陰晴元不定且泛剡溪舟¶
　　送嶧山鄧同知¶
鄧君名譜系解后軟紅間解組郵京闕題輿向嶧山秋¶
清行色好地僻宦情閒已熟雲霄路何時報政還¶
　　次韻安野内翰棃花¶
𤣥景窮陰候春林早著花素妝臨曉鏡紅粉涴輕沙勝¶
賞懐京洛吟情軼永嘉泥中妨載酒咫尺路頭賒¶
　　送陳仲孚赴天台教諭¶
<pb:KR4h0160_WYG_075-61a>¶
除書出紫㣲百里較増輝又趣横經去應如衣錦歸鄉¶
枌迷驛栁泮藻勝山薇問訊諸親友秋髙鴈字稀¶
　　贈富翠屏¶
人海偶相逢淒涼共客中笑談良不惡去住若為同春¶
草池塘夜棃花院落風鄉人如問訊即此是詩筒¶
　　挽趙太監¶
貴宦猶韋布能聲在薦紳當時供奉曲晩嵗義熈人白¶
首廛間隱黄粱夢裏身階庭珠樹密曽不染㣲塵¶
<pb:KR4h0160_WYG_075-61b>¶
　　挽張梅軒¶
每侍吾兄話鄉閭稱善人未華班武舊早盖姓名新巖¶
壑何曽老階庭總是春梅花香韻歇雲黯浙江濵¶
　　挽鮮于伯機二首¶
福星推迺祖濟美舊家聲浙水分鄉社胡山合墓塋詞¶
華推哲匠幕府負平生猶想池亭上髙談四坐傾¶
廿載論文稔閒中屢盍簪北來凝望眼西去報歸音句¶
好空遺墨人亡不問琴幽明從此隔庭樹看成陰¶
<pb:KR4h0160_WYG_075-62a>¶
　　送王廷用¶
滿城風雨怕催租賴有諸賢素望孚農邑載頒新號令¶
昆陵猶頌舊規模江山入眼馬蹄疾南北關情鴈影孤¶
客裏不堪斟别酒夢隨流水到西湖¶
　　送林徳隱¶
同年君是早歸人多羨乾坤自在身客舍歌殘朝雨後¶
扁舟興盡雪溪濵淵明入社何妨酒摩詰懐鄉秖為親¶
若㑹東州諸故舊莫將羊酪配羮蓴¶
<pb:KR4h0160_WYG_075-62b>¶
　　寒食¶
春雨松楸望眼賒春城楊栁舞腰斜四千里地江南客¶
五百風光陌上車兒為歸遲稀遣信僕多愠見苦思家¶
公餘少慰淒涼意蓓蕾一枝紅杏花¶
　　洪同僉座上次韻¶
萬里同晴八月秋耆英想像洛中游相逢筆底翻三峽¶
共詫人間有十洲舞袖卷囘雲又過禁鐘催散月還留¶
將詩酬酒吾何敢早已輸公第一籌¶
<pb:KR4h0160_WYG_075-63a>¶
　　寄栁老¶
旅食京華兩載同錢唐解后苦悤悤曽將漫刺投鈴下¶
又報危檣過浙東天闊雲飛俱莫景雪凝氷沍易春風¶
闗情總在闌干曲明月雙溪徙倚中¶
　　共北樓¶
縹緲樓臺十二闌舉頭人在鳯池班天風不隔尋常眼¶
辰極長依咫尺天更㸃分明闗政事規模雄麗厭江山¶
東南民物瞻堯日乞得餘光萬里還¶
<pb:KR4h0160_WYG_075-63b>¶
　　贈趙治中¶
要教嶺海瘴塵清膽氣凌空身可輕北闕肆頒温詔語¶
南州欣見老書生馬卿諭蜀惟傳檄裴相平淮不用兵¶
論賞雲中還未竟秋香晩節是功名¶
　　贈王元帥¶
竒絶曾聞海外游瘴鄉安適等中州六韜三畧傳書出¶
二廣重湖宦轍周廣將來從元帥府杜陵吟到岳陽樓¶
公餘莫恨登臨少民瘼須將念慮求¶
<pb:KR4h0160_WYG_075-64a>¶
　　送宣使趨省¶
百里樓遲别駕才好風飛下鶴書催扁舟揚子江頭去¶
兩鴈禦兒溪上來驛路相望秋月照邦人專待使星囘¶
臨岐不作陽闗想聊冩心期付酒杯¶
　　次韻¶
客中嵗晩正天寒幾度行藏獨倚闌忩眼奏竽風借隙¶
檐牙間玉雪留殘同門合志成三益剪燭論文羨二難¶
空作孤山香影夢此君相對秖蒼官¶
<pb:KR4h0160_WYG_075-64b>¶
　　送張孝先¶
萬人海裏得吾宗傾盖論文冷澹中快覩冰壺映寒露¶
又催霧鬛趁秋風鳯皇悮喜臺如昨猨鶴才知帳已空¶
折栁津頭重囘首莫雲碧處是江東¶
　　送王中丞¶
學海波源識老龍人生聚散苦悤悤愛閒易得過從嬾¶
臨别還將姓字通白簡絳騶凌曉色空城故國鎖秋風¶
當年宦譜傳江左勲業憑髙指顧中¶
<pb:KR4h0160_WYG_075-65a>¶
　　送王御史¶
客裏忘形足笑歌西風吹恨落庭柯不隨逺别情懐惡¶
況是中年感慨多熟路馬蹄偏馺&KR2341;舊時廌角轉嵯峨¶
從今側耳朝陽鳯時借餘輝到澗阿¶
　　送趙夀卿赴廣西書吏¶
客中尊酒足清歡驄馬驚飛白鷺間向上儘多清步武¶
極南更有好溪山扁舟桂海冰天處健筆紅蓮緑水間¶
人到中年偏惜别不禁對雨聽陽關¶
<pb:KR4h0160_WYG_075-65b>¶
　　送劉光裔¶
客裏相逢意未投自憐無地可依劉及民不問官髙下¶
奉檄難從我去留春事已隨流水逝湖光未卜幾時遊¶
悠悠千里共明月别後相思付倚樓¶
　　送趙懐玉¶
倚門白髪望悠悠全壁言歸古冀州喜色不縁毛義檄¶
壯心欲效子長游幾年湖海滋吟筆萬里風霜入敝裘¶
臨别莫為兒女語琴書滿載更何求¶
<pb:KR4h0160_WYG_075-66a>¶
　　送王耕存使日本¶
要將談笑息兵端此舉能為世所難數日南風傳號令¶
一時東海識衣冠人言蘇武持旄去我作康公買磨看¶
名遂願公身早退送行不特勸加餐¶
　　題楊墳¶
為求閒曠訪雲林觸目(缺/)　都上心澗水似鳴千古恨¶
墓門空鎖一庭陰穹碑短碣摩挲久舊草寒煙感慨深¶
青眼主人山共碧杖藜何日重登臨¶
<pb:KR4h0160_WYG_075-66b>¶
　　呈田副使移治平江¶
三年心事付西湖門外遊塵一㸃無已報紫泥來北闕¶
暫移翠節過東呉城狐膽落秋霜凜枝鵲情深夜月孤¶
歌罷陽闗重囘首澹雲斜照落平蕪¶
　　送㢘僉事¶
憲府清秋易地開天移明月過蘇臺行裝拍塞惟詩卷¶
祖帳殷勤付酒杯才大便應黄閣去政繁須待繡衣來¶
縣知别後相思處極目長空鴈影囘¶
<pb:KR4h0160_WYG_075-67a>¶
　　次韻完顔經厯¶
半年傲兀客氊寒多媿侏儒蠧縣官飲少獨憐書味好¶
愁多不覺帯圍寛從教蒼狗浮雲過留得黄花晩節看¶
但借餘光聊自佚終無夢想到登壇¶
　　次韻光裔¶
為民那肯為身謀嵗月蹉跎志士羞砌下有蛩還促織¶
眼前何草解忘憂湖光収入千軍筆世事催成兩鬢秋¶
但願豐年同一飽巴歈正不減齊謳¶
<pb:KR4h0160_WYG_075-67b>¶
　(按師道古詩語意膚淺近體率皆應酬之作全篇殊/不足觀而佳句頗多如簡張疇齋云白髪游塵裏黄)¶
　(花過雨餘出郊云痩笻支彳亍狹路冩之𤣥夀張右/丞云春意偏于天上早月華長似夜來圓次韻雪澗)¶
　(兄云身疑夢裏同清境喜到眉間展碧峰送王士能/赴衢州同知云纔從國子先生出曽是分司御史來)¶
　(送顧東圃云一㢘宜得能官譽垂去還如始至時送/張可與參政云不日可承三接寵此官已較十年遲)¶
　(賈氏望梅樓云曽觀海者難為水自出山來無此遊/送張從之臺郎云幕中頗見此客不江左喧傳某椽)¶
　(來覺意深語健/奈人吟諷也)¶
　　楞伽古木¶
楞伽古木山門前下有山石摩蒼天道林卓錫舊種此¶
<pb:KR4h0160_WYG_075-68a>¶
髣髴于今八百年皴皮刳腹不自愛猶是童童一車盖¶
矯然化作龍虎蟠勁節不為霜雪改或時孤髙烈風起¶
蒼茫白日雷雨至從容下蔭數百人赤金六月流清氣¶
卷曲擁腫也可憐天賦樗散終天全道林不世骨已朽¶
人間嵗月何足言¶
　　題趙子固水仙圖¶
裙長帯裊寒偏耐玉質金相密更竒見畫如花花似畫¶
西興渡口晩晴時¶
<pb:KR4h0160_WYG_075-68b>¶
　　陳思濟秋岡先生集¶
　　　思濟字濟民號秋岡柘城人以才器見稱於時¶
　　　輩世祖在濳邸聞其名召備顧問即位始建省¶
　　　部俾掌敷奏姚樞許衡皆器重之除右司都事¶
　　　從中書㢘希憲行省山東未幾召還遷同知髙¶
　　　唐州入拜監察御史出知沁州遷同知紹興路¶
　　　總管轉同知兩浙都轉運司調陜西漢中道按¶
　　　察副使丁母憂去官服除授同知浙東道宣慰¶
<pb:KR4h0160_WYG_075-69a>¶
　　　司事歴兩淮都轉運使擢嶺北湖南道㢘訪改¶
　　　池州總管累遷中議大夫僉河南江北等處行¶
　　　中書省事大徳五年卒年七十贈正議大夫吏¶
　　　部尚書上輕車都尉追封潁川郡侯諡文肅有¶
　　　詩集若干卷虞伯生為之序曰秋岡先生平生¶
　　　文章之出沛如泉原之發揮而波瀾之無津譬¶
　　　如風雲之變化而舒巻之無迹孫廣東㢘訪使¶
　　　允文手自校儲梓而藏之¶
<pb:KR4h0160_WYG_075-69b>¶
　　題趙徳輝宣慰代友人償債卷¶
人以利為利利等丘山髙能以義為利其利輕鴻毛偉哉¶
趙使君重義輕幣刀周急乃君子而况同氣交交游負¶
宿債代償曽不勞錐刀扺死競紛紛笑兒曹義風久不¶
作千載空寥寥佳聲足傳播復有御史謡余時亦安用¶
但續金之貂尚願君侯心推之及蓬蒿又願君侯位鈞¶
衡早持操躋民富夀域永永無逋逃¶
　　送盧處道提刑陜西¶
<pb:KR4h0160_WYG_075-70a>¶
繡衣直指上長安白簡風生吏膽寒三輔輿情應日望¶
九秋一鶚上霄摶吟邊嵩華雲間供畫裏周秦馬上看¶
到後相逢李夫子謂余白髪已闌干¶
　　寄沁州𤣥都觀張漢卿¶
為問張卿自别離桃花幾度發新枝𤣥都宫闕連霄漢¶
故國山川入夢思雪屋未忘餐豆粥晴忩曽看理瑶絲¶
而今髪白朱顔改只有新詩似舊時¶
　　漱石亭和段超宗韻¶
<pb:KR4h0160_WYG_075-70b>¶
風波萬頃一官㣲羨殺田家豆粥稀後日秋岡岡上去¶
樹腰移榻轉斜暉¶
　　移官淮東别杭州¶
湖上雲煙百態新湖邊幽趣屬閒生春風揚子江頭路¶
白首行人又問津¶
　　發南康赴江州¶
繡斧重持白髪翁路人猶説宦情濃一帆又下潯陽去¶
羨殺雲間五老峰¶
<pb:KR4h0160_WYG_075-71a>¶
　　寄陳處士¶
杏桃落盡清明後姚魏開時糓雨中為問西湖陳處士¶
青梅煮酒有誰同¶
　　惜花¶
長恐花殘漫欲狂千囘百匝繞花傍髙張翠幄朱闌䕶¶
山雨溪風未易防¶
　　湖中醉呈崔郎中¶
杭州城西天下無水晶盤裏青珊瑚江山勝概乃如此¶
<pb:KR4h0160_WYG_075-71b>¶
醉筆走呈崔大夫¶
　　寄沁州史長老¶
舊時行縣到金田曽向禪忩借榻眠别後小詩聊寄問¶
龕燈還有幾人傳¶
　¶
　¶
　¶
　元詩選二集卷七¶
