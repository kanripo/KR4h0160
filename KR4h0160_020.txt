# -*- mode: mandoku-view; -*-
#+TITLE: 元詩選
#+DATE: 2015-08-25 00:43:32.435460
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 初集卷二十
<pb:KR4h0160_WYG_020-1a>¶
欽定四庫全書¶
　元詩選初集巻二十　　　庶吉士顧嗣立編¶
　　送孫道士歸杭¶
送鴈南飛十五年朔風吹雪上華顛棃花的的疑蝴蝶¶
燕子深深似杜䳌東野先生愁外句西湖處士夢中縁¶
抱琴獨去知無奈一櫂春江水拍天¶
　　次韻王寅甫侍讀莅醮長春宫¶
蜕骨稜稜似鶴輕觚壇危處玉為成天街正候三能色¶
<pb:KR4h0160_WYG_020-1b>¶
雲所疑呼萬嵗聲氣篆通靈歸廓落心章祈嵗報清平¶
金穰上瑞吾皇意不用神芝朶朶生¶
　　次韻陳又新¶
登臺底用惜春菲平楚㣲茫落照時燒後斷碑遺鳥跡¶
耕餘殘璧隠蠶睂泉分去路蕭蕭玉山聳歸雲簇簇旗¶
駐馬應須更搔首逺煙迴雁不勝詩¶
　　西湖空濛圗¶
舊隠湖山筆底收相從京雒意中遊昬昬車馬飛花雨¶
<pb:KR4h0160_WYG_020-2a>¶
寂寂鍾魚落葉秋千古登臨翻昨夣百年歌舞漾清愁¶
何當化鶴看滄海不用呼猿吸澗流¶
　　張虚靖圜庵扁曰歸鶴次韻¶
招仙遊館構亭亭萬叠松寒曉日青玉局講殘春換劫¶
石臺丹在草通靈紅羊赤馬悲滄海白虎蒼龍儼大庭¶
為愛子喬笙鶴美月凉時許夜深聽¶
　　送虞伯生降香還蜀省墓二首¶
玉雪祠官貂帽低笑乗飛雁上天梯寶幡繡重團金粟¶
<pb:KR4h0160_WYG_020-2b>¶
鈿合香嚴印紫泥官饌毎供千嵗鹿驛程湥聽五更雞¶
流沙可是河源地揺首揚鞭更欲西¶
丞相墳前雙闕摧泉聲隠隠柏崔嵬金牛已向秦中去¶
銅馬空傳渭上来叢竹雨留銀燭淚落花風颺楮錢灰¶
百年華表塵千劫聞道曾孫始一回¶
　　再次韻二首¶
振衣千仞笑雲低捫歴星辰履劍梯度坂正須三尺箠¶
入闗應笑一丸泥神君祭重祠青馬墨客才工頌碧雞¶
<pb:KR4h0160_WYG_020-3a>¶
萬里遨頭端不負花開緩醉玉東西¶
閣道新平舊石摧望鄉使客竟嵬嵬犀牛坐見降王去¶
杜宇聲隨望帝来三卯録成魂有燐五丁神泣劫揚灰¶
推釃欲作鄉隣㑹揮手先催弩矢回¶
　　送王繼學修撰馬伯庸應奉分院上都二首¶
玉京髙處雪流脂連插雞翹緑鬢垂蹀躞有泥歌獨漉¶
琵琶無夣説相思黑河舊樂催填譜白海名花擬進詞¶
羽獵上林俱罷賦卿雲何以報明時¶
<pb:KR4h0160_WYG_020-3b>¶
淺坡平曡磧漫漫拂嶺青帘罨畫看氊屋起營羊胛熟¶
土房催頓馬通乾挏官走驛傳金椀冰正分奩貯玉盤¶
莫上鄉臺望南北白雲微處是槍竿¶
　　寄王儀伯太守¶
維揚太守文章伯故壘荒煙取次題逆浪風髙淮白上¶
寒沙雲落海青低極知后土花如雪不惜平山醉似泥¶
跋馬使君官驛畔揚鞭却在夕陽西¶
　　次韻李伯宗苦熱¶
<pb:KR4h0160_WYG_020-4a>¶
庭院無眠夜氣深緐星閃閃漏沉沉祝融焮火翻初劫¶
姑射凝冰易舊心角枕雲蒸紋欲斷蠟鐙煙暖淚難禁¶
蕭騷忽作還家夣翠木扶疎萬竹森¶
　　次韻陳海隂¶
三月雪花飛作氊春風似欲駐新年夣當好處成烏有¶
歌到狂時近自然邨樹緑齊黄鳥界海山青盡白鷗天¶
何人㑹得龎公意布領長披不上船¶
　　馬伯庸擬李商隠無題次韻四首¶
<pb:KR4h0160_WYG_020-4b>¶
金縷歌殘月墮江玉顏曽憶侍油幢象牀雲重恩專壹¶
鯨錦波翻賜疊雙春淺正宜氊作幕夜凉㴱恨魫為窗¶
浣沙可是無靈匹側足寒溪濺石淙¶
翠簾匝匝䕶朱光千葉宫桃滿院香閬苑有鸞通尺素¶
靈橋無鵲寄流黄上林賦罷歸巴蜀興慶詞工謫夜郎¶
不是月中親度曲世人那解聽霓裳¶
相期来似石城潮日望晴虹結彩橋却月睂愁歌漸逺¶
凌波歩近意非遥抽琴有恨廻清角疊袖無塵轉緑腰¶
<pb:KR4h0160_WYG_020-5a>¶
弄玉最憐隨鳯去秋来誰與伴吹簫¶
白髪詞臣兩耳垂華腴堆吻陋牛醫宫娥引燭催麻日¶
院史傳更寫制時蠟撚化生秋夕賜翠標叠勝嵗華移¶
低頭欲説唐朝舊願侍虚皇進玉巵¶
　　送浦如淵辭官南歸¶
厭聼朝雞擁被吟呉船水滑碧千尋平洲種橘清霜重¶
小墅栽花緑霧湥瞿鵲真能談孟浪鴟夷端自愛浮湛¶
因君揺蕩還家思燭影秋房恨不禁¶
<pb:KR4h0160_WYG_020-5b>¶
　　送巨徳新四川省郎中¶
退食公庭日未西浣谿清雨換障泥籌邊舊式傳銅馬¶
弔古新詩問石犀荔子緑隂鸚武過杏花紅影秭歸嗁¶
遨頭雅集須頻領不惜郫筒取次攜¶
　　送樂徳敬甘肅儒學提舉¶
磅礴坤輿總帝圗手提文印化沮渠旋宫更問涼州譜¶
尚右時通梵國書枸杞夜號端入驛蒲萄秋落易盈車¶
飛沙斜日頻回首歸雁相迎亦惘如¶
<pb:KR4h0160_WYG_020-6a>¶
　　過揚州憶昔四首¶
漢東之國古隨州一老昻藏死即休黑髪虎頭真骨相¶
青春麈尾鬭風流人言謝傅為朝鎮誰信鍾儀作楚囚¶
浩蕩乾坤納今古好將汗簡寫千秋¶
空遺蒸壤白如銀不見當年指畫因髙視漢庭無出右¶
清談洛學竟成真極知羽扇為癡具更恨烏衣是偶人¶
六合車書端有意百年荆棘已生春¶
蕭蕭凍雨溼旌旄猶著殷紅舊戰袍金盌昔聞歸馬埒¶
<pb:KR4h0160_WYG_020-6b>¶
牙牌誰肯信龍韜樓頭換箭鼔聲急堂上傳盃歌韻髙¶
到底奸雄有其態木綿庵畔鬼車號¶
四城賦擬張衡麗十鑑書同賈誼哀(公有四城賦/江東十鑑)腹裏¶
春秋納雲夣案頭今古起風雷青山不受折腰辱(舊尉/慈溪)¶
(為郡守屬/文翁劾去)白眼豈知徒歩回(乙亥間/道歸里)舟泊城南更回首¶
寒風吹淚下天台(此詩屬胡/懐寧三省)¶
　　觀物¶
黄河不信從天下濟水那知有伏流自古乾坤合神化¶
<pb:KR4h0160_WYG_020-7a>¶
空將簡牘費冥搜張華博物身終死鄒衍談天舌竟休¶
我亦從今銷綺語春風碧眼玩沙鷗¶
　　玉堂合歡花初開鄭潛昭率同院賦詩次韻¶
一樹髙花冠玉堂知時舒巻欲雲翔馬嘶不動㳺纓聳¶
雉尾初開翠扇張舊渴未須餐玉屑嘉名端合紀青裳¶
雲窗霧冷文書静留取餘清散逺香(崔豹古今注青裳/一名合歡今但名)¶
(合歡而青裳/之名不著)¶
　　觀閒閒齋紅梅次蘇公姿字韻二首¶
<pb:KR4h0160_WYG_020-7b>¶
臘底飛霙瑞已遲天將絳雪報清時施朱可是良工手¶
補衮端歸大雅姿溜溜温泉傳賜浴斑斑辱井媿淪肌¶
閉門已覺寒如許迴首江南竹外枝¶
雲閤香温睡覺遲不堪殘角曉鐘時玉妃瓊屑難為從¶
青女鉛華敢弄姿可怪鮫綃能幻色誰將猩血解填肌¶
團團似就迴文錦薄暮凝愁下翠枝¶
　　次韻仲章舟中思南湖¶
緑隂濃處彩毫揮忽憶春殘理櫂歸約略晩花團錦幄¶
<pb:KR4h0160_WYG_020-8a>¶
招邀稚筍試斑衣長年客影如雲度五月湖光似雪飛¶
從此清林供笑傲莫看迴雁損天機¶
　　仲章詩律大進數日道中論詩亦頗相合復次前¶
　　　韻以勉之¶
氣劘屈賈欲平揮格律論詩要有歸石髓定成千嵗乳¶
藕絲空綴五銖衣寒原草盡蒼鷹㩳凉月松隂白鶴飛¶
從此窮河天已近還家何用詫支機(此下尚有次韻詩/三首題云仲章詩)¶
(律已入唐人風調而下語猶未馴妥殆類唐人過橋㫁/橋之意近世學者類有此失仲章徳業逺大當不若是)¶
<pb:KR4h0160_WYG_020-8b>¶
(此殆其弄翰也其詩中警句如苦心欲寄千年簡妙語/誰傳半夜衣麒麟瑞世非闗走鵰鶚呈空不為飛俱見)¶
(古人相/勉之意)¶
　　清明¶
水落渾黄風晦冥不知節物是清明道旁新塚悲歡盡¶
柳下長亭聚散輕門静鞦韆歸燕逐沙寒笭箵過魚驚¶
河南禁酒河陽飲醉醒相看總有情¶
　　宜逺樓¶
紫翠光中擁翠鬟分明倒影落西山遊塵自遂鐘聲去¶
<pb:KR4h0160_WYG_020-9a>¶
過雨能將月色還萬里闗河新勝槩一天星斗舊躋攀¶
絶憐想像空題咏後㑹應須共倚䦨¶
　　遊城南次韻陳玉峰¶
市橋水斷緑交加簇騎隃尋處士家坐聽蟲聲行木葉¶
卧看雲影落簷花清晨采露筠籠重薄莫沽春烏帽斜¶
一徑寒英端手種好烹晴緑代煎茶¶
　　次韻正旦㑹朝¶
閶闔春迴旭日鮮花光揺曳珮僊僊金蓮漏下催初刻¶
<pb:KR4h0160_WYG_020-9b>¶
玉筍班齊祝萬年香擁衮龍開黼座風廻笙鶴舞鈞天¶
朝元法曲誰傳得歸醉蓬莱話日邊¶
　　昌上人遊京師欲言禪林弊事甫入國門若使之¶
　　　去者昌余里人幼嵗留呉東郡遺老及頴秀自¶
　　　異者多處其地以予所識聞若承天了天平恩¶
　　　穹窿林開元茂皆可依止遂各一詩以問訊虎¶
　　　丘永從遊尤久聞其謝世末為一章以悼六首¶
人説江湖少舊僧懸崖髙挂一枝藤采苓欲取千年魄¶
<pb:KR4h0160_WYG_020-10a>¶
擊石曾烹六月冰天上星辰端歴歴胸中樓閣自層層¶
相逢止説前朝事知是松源第四鐙¶
青鞵髙挂天平壁指㸃雲門三兩峰禪榻已容黄葉覆¶
詩瓢從把碧苔封曉風殘月千邨櫓細雨疎煙隔水舂¶
我向京城疑老盡呉山清淺越山濃¶
獨木山寮不出門一缾一缽送朝昏巖迷鳥跡千崖泣¶
松吼龍吟萬壑奔掩息端如雞抱子愛閒屢見竹生孫¶
海門月落寒潮急准擬乗槎與共論¶
<pb:KR4h0160_WYG_020-10b>¶
玉几峰頭第一枝老禪吃吃我深知曾將鐵杵敲氷骨¶
佀怪鉛刀割蜜脾法外無心猶渉解句中有眼即成疑¶
袈裟不展蒲團稳此是開元妙總持¶
我識虎丘三十年精神霄漢鶻張拳機當危處即燒印¶
語到盡時難續絃路渉兩岐空有泣谿流一滴竟無傳¶
雙峰古樹蒼藤罥時有子規嗁徹天¶
山人歸去意何如八尺方牀自巻舒側岸采茶敲石火¶
隔峰翦竹溜清渠碧潭印月菱花鏡白鴈横空貝葉書¶
<pb:KR4h0160_WYG_020-11a>¶
後日相尋定何處不於吳下即康廬¶
　　元日朝廻¶
萬國梯航滿禁衢卉裳象譯語音殊鳯簫聲送纎腰舞¶
雉扇行分兩翼趨花氣欲浮金鑿落雲光疑下錦流蘇¶
詞臣不識金泥祕㸃指薇垣頌六符¶
　　次韻周南翁退朝二首¶
蹕道聲廻覲后皇霞旌雙引拂朱光龜臺新按霓裳曲¶
獸鼎重然甲煎香歌板遏雲穿泱漭酒車流水度汪洋¶
<pb:KR4h0160_WYG_020-11b>¶
重輪瑞世思齊聖傳信應須屬子長¶
雉尾髙張擁玉皇彤庭金牓粲明光舞階飛絮呈(一作/宣)¶
滕六執衛(一作/鈗)傳臚轉阿香珠帽簫聲雙窈窕翠旌雲¶
影互方洋侍臣誰近前螭立願紀堯年化日長¶
　　早朝興聖宫次韻¶
萬馬東西甬路斜銀河初曙起宫鴉天香隨輦凝三素¶
風絮沾袍㸃六花銅史漏浮催卓午玉奴聲轉進流霞¶
詞臣㸃綴瑶池事底用秋風海上槎¶
<pb:KR4h0160_WYG_020-12a>¶
　　用早朝韻酬伯生試院見褱¶
玉署松㴱月半斜硏朱和露勘塗鴉射熊心苦穿楊葉¶
吐鳯聲清飽竹花過眼似迷三里霧騰身誰上九層霞¶
故人掉首南山去應釣秋風漢水槎¶
　　寄城南友人¶
三入承明願已酬蓬瀛又復接清流碧牋時寫飛花恨¶
寶瑟曾傳細雨愁夣遶故園追過雁眼穿鄉樹認歸舟¶
荼䕷落盡啼䳌急慙媿羣公得縱逰¶
<pb:KR4h0160_WYG_020-12b>¶
　　寄史允叟(一作/公升)¶
故國王孫佩碧(一作/楚)蘭春雲凉月倚朱闌玉簫曲趁鸎¶
聲轉金鼎香隨蝶夣殘碧沚(一作/泚)波清(一作/㴱)堪把釣黄¶
塵風急倦彈冠外家文(一作/丰)采唯君在笑我冰髭跨曉¶
鞍¶
　　寄開元恩禪師¶
恩公遯跡閶門寺欲下繩牀謝不能露滴花光珠五采¶
月涵江影墖千層石榴紅帽明如火海艾青氊冷似冰¶
<pb:KR4h0160_WYG_020-13a>¶
俛首西山人物論獨聽孤雁對殘鐙¶
　　題郝伯常雁足詩¶
㴱羈孤館鬢毛斑猛虎揺鬒障海寰玉樹已歌歸逝水¶
羽書難射隔平山不須羝乳終回漢肯學雞鳴詐度關¶
一寸蠟丸憑雁寄明年春盡竟生還(帛書稱中統十五/年九月一日放雁)¶
(中統十五年乃至元十一年/也明年乙亥四月奉使還)¶
　　小院四月十二日牡丹始開乃單臺花也余將上¶
　　　開平作詩示瑾¶
<pb:KR4h0160_WYG_020-13b>¶
暖風吹雨佐花開送我灤陽第四廻内院賜曾傳側帶¶
(舊賞花宴有大/側帶小側帶)江南畫不數重臺(徐熙牡丹無重瓣者/至崇嗣始有之重臺)¶
(婢之下者見/常談云耳)迴黄抱紫傳真訣嫓白抽青陋小才自是¶
妖紅居第一他年折桂莫驚猜(韓魏公牡丹詩自慙折/桂輸先手羞殺妖紅作)¶
(狀元魏公第三/王堯臣第一)¶
　　寄開元奎律師¶
雙墖亭亭透夕陽芭蕉深處碧窗凉江神夜聽光明偈¶
天女朝分解脱香齋缽午空烏守樹經臺雲冷鶴歸房¶
<pb:KR4h0160_WYG_020-14a>¶
平生欲結西方社佀怪淵明作吏忙¶
　　伯庸開平書事次韻四首¶
沈沈椶殿内門西曲宴名王舞馬低桂蠧除煩来五嶺¶
冰蠶却暑貢三齊金罌醅重凝花露翠釜膏浮透杏泥¶
最愛禁城千樹栁歸鴉揀盡不曾棲¶
身如病鶴倦梳翎往事猶存舊汗青伏日賜氷来上苑¶
晩風傳竹度疎櫺承恩裁詔心抽繭落筆誅奸眼拔釘¶
惆悵當今人物論披衣危坐望晨星¶
<pb:KR4h0160_WYG_020-14b>¶
的的新愁漲碧波可堪跋馬上危坡明知風伯秋當路¶
更候天孫夜度河沙磧共傳歌敕勒隂山那復見延陀¶
周廷王㑹須椽筆慚媿陳人奈老何¶
馬足曾窮五色河更將舌本品浮槎新聲促軫傳三叠¶
寶構懸鈴鎮四阿短榻雁来愁不奈小窗人去酌毋多¶
白頭慵作東封頌願效諸生賦止戈¶
　　十一月十四日駕至京城楊仲禮有詩次韻¶
金輿清蹕發龍城乾雪坡陀甬道晴師起晉陽戈盡倒¶
<pb:KR4h0160_WYG_020-15a>¶
令傳代邸轡徐行鸞皇合奏雲光遏龍虎交章曙色明¶
欲認雞翹新法從駝車㴱處聽鈴聲¶
　　安山曉泊¶
兩䄂飛仙舞玉龍曉来朝嶽日華東門當楊栁灣灣碧¶
水貼芙蕖岸岸紅隔艇茶香知楚客連罾魚熟總吳儂¶
白頭已㤀干戈事不用乗軒問土風¶
　　發御河¶
一櫂黄流去復回飛沙積岸雪皚皚棃花亂逐沙鷗起¶
<pb:KR4h0160_WYG_020-15b>¶
燕子㴱隨野馬来晩嵗宦情初岸幘莫雲鄉思獨停杯¶
荼䕷滿架留春住知我將歸為緩開¶
　　憶雙谿¶
清溪明處水交流萬井鱗鱗冠葢稠杯凝玉光明月入¶
幕遮翠影落花留雲生古洞千山雨風送層樓萬壑秋¶
麗澤祠前最佳絶藕花零亂勝滄洲¶
　　信州招真觀二十八咏(録/五)¶
　　　鬼谷巖¶
<pb:KR4h0160_WYG_020-16a>¶
縱横太古石短長千嵗藤感彼巖居子獨飲古澗冰¶
　　　寒月泉¶
曉汲寒泉清明月各在缶缶空不見月引水復在手¶
　　　玉簾泉¶
截玉作明簾不知簾外事應有碧眼仙隔簾見人至¶
　　　月巖¶
顧兎樂嬉遨入地不得騁化為白玉泉彷徨返東井¶
　　　丹井¶
<pb:KR4h0160_WYG_020-16b>¶
金鼎閟寒泉真火彌不壞年㴱定飛騰子夜吐光怪¶
　　朱窩楊栁青地近滄洲余愛其名雅作古調三首¶
朱窩楊栁青明日是清明地下不識醉悲歡總入情¶
朱窩楊栁青黄河㵼如注還俟飛絮時相同入海去¶
朱窩楊栁青自愛青青好亦如送行客相逢不知老¶
　　題應徳茂遊吳紀事二絶¶
澗凍冰泉咽松懸月露清何人㑹真趣細坐與君評¶
聴鶴鴛湖曉呼猿鷲嶺昬十年南北恨無語獨銷魂¶
<pb:KR4h0160_WYG_020-17a>¶
　　六月二十四日夜夢剡源師同遊山寺主僧延入¶
　　　丈室出梅花畫巻賦詩旁有胡用章先生坐主¶
　　　僧下時剡源對席僕居其次案上緑竹一枝青¶
　　　翠可受剡源賦詩桷即援筆¶
一白不受采重𤣥今罷論窗前有緑竹密雪打黄昏¶
　　題湖曲小景(穆陵御/題詩句)¶
流水無言寂寂落花有意毶毶徃事空餘華屋倚䦨愁¶
絶江南¶
<pb:KR4h0160_WYG_020-17b>¶
　　送鄧師禹歸龍虎山¶
小帽飛花一寸輕舟流水三分落日獨歸洞口隔溪短¶
笛猶聞¶
　　題美人圗(録/四)¶
　　　昭君¶
鬢影愁添塞雪花枝羞殺宫春誰道佳人傾國解從絶¶
域和親¶
　　　班姬¶
<pb:KR4h0160_WYG_020-18a>¶
望幸眸凝秋水倚愁睂簇春山已悟篋中紈扇須看鏡¶
裏朱顔¶
　　　緑珠¶
金谷煙迷清曉玉簫春怯餘寒可恨花鈿委地當時莫¶
倚危闌¶
　　　張麗華¶
結綺塵空樓暗景陽春斷鐘遲紅葉無言在手同成井¶
上臙脂¶
<pb:KR4h0160_WYG_020-18b>¶
　　潛昭九日贈龍團次韻¶
月碾舊裁玉胯雲鑪温浴銀芽九日殷勤相贈淡羅猶¶
記金花¶
　　夜讀唐將遺事二首¶
合江雨暗裂珠旗鼙鼓鼕鼕怒促圍不是帝羓車上去¶
元戎那得衮衣歸¶
雉尾雲㴱漢殿開將軍鐵馬響春雷太平未睹悤悤去¶
空憶君王白玉杯¶
<pb:KR4h0160_WYG_020-19a>¶
　　童時侍先人泊京口旅樓一月正對江山樓繁麗¶
　　　特甚江津流民散處不可悉數今皆不復有追¶
　　　憶舊事因成絶句十首¶
碧瓦参差第一樓風旗獵獵喚行舟兵厨有酒真堪飲¶
不學弓刀也白頭¶
紅袖姢姢舞旋齊鑾江一曲唱尤竒西湖院落曽翻得¶
未識君王知不知¶
鐙火闌珊月色低少年乗醉馬東西樓頭畫角聲悲壯¶
<pb:KR4h0160_WYG_020-19b>¶
又聽歌聲促曉雞¶
白葦蕭疎野火焚流民草舍各星分沙田土瘦新耕得¶
寧死江頭不作軍¶
朱門髙插相風旗千里船行總得知稻米流脂江上去¶
健軍何處是男兒¶
日日樓頭筭酒錢峩冠太守號籌邊鳴騶傳入丹陽館¶
為是行都過客船¶
淮馬低如果下騮春風小隊打紅毬日斜臺上人争看¶
<pb:KR4h0160_WYG_020-20a>¶
銀盌分明第一籌¶
明月曾隨多景樓幅巾長袖是清流金焦山勢元相望¶
不掩諸公富貴羞(劉改之舊有山掩/諸公富貴愁之句)¶
硏山園下將軍宅脫却兜鍪强學儒聞説髙堂擁紅粉¶
醉翻筆陣墨模糊¶
白雲一片愁千叠此地重来百不如空憶當年覓棃棗¶
小樓鐙火了殘書(先人課子最嚴時/在旅樓不廢講誦)¶
　　支家口¶
<pb:KR4h0160_WYG_020-20b>¶
蕩底天鵞雜櫓聲南鄉今有㡬長亭錢湖未盡滄洲興¶
卧看荷花十二汀¶
　　古黄河口¶
温温河水似湯泉送我南歸意萬千入海定從天上去¶
不知重㑹是何年¶
　　甓社湖¶
甓社湖中新水清風牽荇帶引㠶行靈妃夜度霓裳冷¶
輕折菱花玩月明¶
<pb:KR4h0160_WYG_020-21a>¶
　　舟中得功逺瓊花露戲成三絶¶
瓊花瑞露十分清客裏相看眼倍明自是江南春色好¶
錯教騎馬到京城¶
平生嗜酒不殢飲最憶停盃㣲醉時花下盈盈佀相待¶
莫教春倒最濃枝¶
緐禧觀裡花如雪留取清隂待我来應有真真花底坐¶
生香一曲舞三臺¶
　　送危功逺¶
<pb:KR4h0160_WYG_020-21b>¶
居庸闗外雪模糊簇騎分明似畫圗猶有㴱春後歸雁¶
見君曾宿洞庭湖¶
　　晩訪仲章不遇¶
小院春濃落照間碧篁相對乳禽還晩風陣歇逰絲盡¶
留得歸雲在屋山¶
　　靜芳亭¶
簾外羣山當畫屛白雲如水度中庭松花落徑無人埽¶
失却莓苔一半青¶
<pb:KR4h0160_WYG_020-22a>¶
　　次韻馬伯庸應奉絶句八首¶
𤣥都觀裏桃花句沈香亭前芍藥詞今年春風似憐我¶
明年春風更相思¶
肥紅盈盈錦歩障淺黄㴱㴱緑油幕絶憐舊嫁小娉婷¶
一曲生香淚雙落¶
垂髻雙雙白馬郎看花不語愁畫長堂前有婦不肯守¶
遍看吳姬與趙娼¶
小樓昨夜聽琵琶推手却手怨王家不辭逺嫁盧龍道¶
<pb:KR4h0160_WYG_020-22b>¶
可憐長城骨如沙¶
紅衣夜唱娑羅樹云是西天好兒孫吹螺日飲官法酒¶
笑渠騎馬傍人門¶
誰家弄玉矜少年采蓮艇子歌娟娟轉首那知顔色老¶
猶抹横雲啼鏡前¶
向曾六月桓州住雪歇前巖散冰樹王郎馬郎太愁生¶
兩騎雙雙辭我去¶
烏靴窄窄稱宫袍雙鬢風翻見二毛聞道山中止十驛¶
<pb:KR4h0160_WYG_020-23a>¶
急須乗馬釀松醪¶
　　次韻繼學伯庸上都見寄二首¶
隂隂椶殿水雲蒼鳷鵲風㣲夏日長渾似醴泉宫畔境¶
千官齊立從文皇¶
紗縠單衣珮水蒼碧牋裁詔繭絲長日斜雙入通明殿¶
雲母屛前對玉皇¶
　　錢舜舉折枝菊¶
醉别南山十五秋雁聲㴱恨夕陽樓寒香佀冩歸来夣¶
<pb:KR4h0160_WYG_020-23b>¶
背立西風替蝶愁¶
　　葛仙翁移居圗¶
翁媪相攜入翠㣲轉頭猶有可憐兒丹砂不是神仙藥¶
勾漏歸来鬢已絲¶
　　離宫圗¶
龍首渠開王氣埋淺沙殘草認天街當年金屋寒鴉聚¶
時有耕人拾寶釵¶
　　子昻逸馬圗¶
<pb:KR4h0160_WYG_020-24a>¶
神駿飄飄得自閒天池飛躍下塵寰青絲絡首誰收得¶
留與春風十二閑¶
　(通叟狀元以秘書滿職言歸泊然若無營者桷舊與/殿廬詳定得通叟巻氣完以充議者争緘口今其南)¶
　(歸以子昻畫馬求言愴然以别吾徒之責/深缺然矣至治元年八月二十九日桷書)¶
　　薛濤牋二首¶
蜀王宫樹雪初消銀管填青㸃㸃描可是春山留不住¶
子規聲斷促歸朝¶
十樣蠻牋起薛濤黄筌禽鳥趙昌桃浣花舊事何人記¶
<pb:KR4h0160_WYG_020-24b>¶
萬劫春風燐火髙¶
　　宫女度曲圗¶
望瀛法曲紫霞觴更按伊州奉玉皇翠竹涼㴱宫院密¶
新聲那得過宫牆¶
　　簡馬伯庸¶
象榻香濃翠幌春美人倦繡態横陳平明欲進朝天韈¶
小立蘭鐙熨貼頻¶
　　開平第一集(幷序/甲寅)¶
<pb:KR4h0160_WYG_020-25a>¶
　　　延祐改元五月三日分院十五日始逹開平得¶
　　　詩數篇録示兒曹¶
　　　居庸闗¶
太行領羣山萬馬髙下拜平巒轉城隍隠隠南北界危¶
坡互交牙寒澑㵼泙湃隂風𤣥虬湧巨石忽崩壞周遭¶
青松根下有古木砦石皮散青銅云是舊戰鎧天險不¶
足憑歴刼有成敗驅車上林杪出日浴光怪肅肅空巖¶
秋天風迅行邁¶
<pb:KR4h0160_WYG_020-25b>¶
　　　雨中度南口¶
山寒絶禽鳥獨聞子規啼石壁飛雨驟衆木揺凄凄瘦¶
馬蹴亂石髙下齧其蹄陟巘沮洳㴱漸覺所歴低瞑色¶
起亭午土屋流寒泥須臾過雷聲倐忽生晴霓水清亦¶
可度戒僕踰前溪¶
　　　度懷来沙磧¶
沙清圓石瘦千里聞風聲驅此觳觳車索索莎雞鳴逺¶
山列翠席近坡環碧城髙下各有險轍跡那由平驚兔導我¶
<pb:KR4h0160_WYG_020-26a>¶
前歴録為之驚天低雲揺蕩土曠塵縱横謬膺翰墨選¶
逺行有期程迴頭望南坂初月隨風生¶
　　　龍門¶
瀚海雙龍鐵鱗甲巻壑拿雲蹲冀闕千泉百道凑東南¶
急雨翻空逬晴雪古言神禹功最多導山鑿石疏九河¶
幽都之地不復顧乃使雙龍下地成盤渦隂風何颼颼¶
磅礴太古秋崩崖落車礟怪木森戈矛碎沙晴日鋪金¶
麩云是昔日當闗挽勁之僕姑寒泉組練結九曲亭午¶
<pb:KR4h0160_WYG_020-26b>¶
赫日光模糊車聲何轔轔昨宵急水迷無津垂堂之言¶
猶在耳逰子商人行不已子規徹天呼我歸翠華北幸¶
那得辭龍門之石髙不磨泚筆書我龍門歌¶
　　　彈琴峽(在居/庸)¶
寒泉飛玉峽誰彈使成聲下有戰士骨嗚咽水中鳴絲¶
石本異調摩戛生虧成鑿跡匪神禹佳兵搆秦嬴駐馬¶
為聽之逝者何不平虚牝納新雨急促濁復清重華初¶
省方百神静相迎為作薰風絃散彼巖下情¶
<pb:KR4h0160_WYG_020-27a>¶
　　　雲州¶
天濶雲中郡剛風起泬寥氈房聯澗曲土屋覆山椒橦¶
布朝朝市通薪戸戸燒遥看塵起處㴱羡霍嫖姚¶
　　　金主晝孟浩然騎驢圗¶
生前明主已遭嗔身後君王為寫真家國總縁詩句廢¶
灞陵猶勝蔡州塵¶
　　　李陵臺¶
雪衮寒沙風衮灰眼穿猶上望鄉臺隴西可是無廻雁¶
<pb:KR4h0160_WYG_020-27b>¶
不寄平安一字来¶
　　開平第二集(已/未)¶
　　　登候臺¶
蜿蜒西龍岡緑草揺青波旁有雙玉井石角増嵯峩明¶
良佐神運目力窮坡陁層垣睥睨雄寶構通羲娥昻昻¶
鐵竿聳飛鳥光盪摩土屋粘密房文氊圍錦窠𬗟思皇¶
猷逺黙止松林戈匪以清暑㳺跋履勞鳴珂隂森晩色¶
晦寒沙聚羣駝悲笳月初上戴斗瞻天河¶
<pb:KR4h0160_WYG_020-28a>¶
　　　上京雜咏十首¶
雲䕶中街日風開北戸天千溝凝白雪萬竈起青煙午¶
溽曾持扇朝寒却衣綿松林空有界翦伐不知年¶
土屋層層緑沙波簇簇黄馬鳴知雹急雁過識天凉墨¶
菊清秋色金蓮細雨香内園通閬苑千樹壓羣芳¶
天闕虚無裏城低納逺山白榆迷雁塞青草補龍灣市¶
簇家家近官清日日閒重遊深問俗漸恨鬢毛斑¶
舊嵗寒冬惡霏霏土雨迷門荒懸馬革草淨絶牛蹄列¶
<pb:KR4h0160_WYG_020-28b>¶
帳煙光慘空營月色低縣官捐粟帛嵗晩得扶携¶
上國饒為客天凉眼倍青白魚沙際網黄鼠草間翎芍¶
藥圍紅斗摩姑綴玉釘漸知塵骨換振佩接青冥¶
天錫清凉國晴霞綻雪峰月低疑墮兎雲近得攀龍寶¶
鑑頒冰徹筠籠賜果封白頭貂帽客為我話深冬¶
駞鼓邨邨應傳更趣進程草肥凉露白樹薄曉風清帳¶
殿横金屋氊房簇錦城屬車流水度細㸃侍臣名¶
伏日瓊林宴名王總内朝帽尖花壓翠衣角錦圍貂炙¶
<pb:KR4h0160_WYG_020-29a>¶
熟牛酥芼醅深馬乳澆柘枝旋舞急宛轉稱纎腰¶
市狹難馳馬泥深易沒車凍蠅争日聚新燕掠風斜晩¶
汲喧沙井晨炊斷木槎閭閻通茗酪俗簡未全奢¶
長夏崇真館疎簾灑静僊支頤推萬古止息契重𤣥月¶
窟窗如雪天瓢酒似泉主人憐老客下榻不曽懸¶
　　　再次韻十首¶
帝京環陸海平野接冰天龍吐青林火狼沈紫塞煙風¶
花秋黯澹雲葉雨連綿昔日君臣意㴱符卜洛年¶
<pb:KR4h0160_WYG_020-29b>¶
寶閣凌空涌金壺映日黄梵音通朔漠法曲廣伊涼御¶
榻惟經帙宫鑪獨篆香吾皇清浄徳銀管願垂芳¶
髙下雲中樹疎明雪外山坡凹茅結屋嶺轉水回灣禁¶
路分馳道沙場當内閒通明風露冷時許侍清班¶
晨起儀臺立煙青望眼迷草低鷹側目車逼馬廻蹄風¶
勁弓弦直泥融柱礎低蚊蠅㴱斂跡麈尾不須攜¶
紫極中天正森森接帝青雁歸傳帛信雉落舞紅翎寶¶
所金千頃朱門帶萬釘瀛洲清淺處髙坐納空冥¶
<pb:KR4h0160_WYG_020-30a>¶
昔年曾扈蹕宿直對鼇峰錦掣蘭苕翠波翻墨沼龍起¶
居青簡注除拜紫泥封共説先皇日千官總住冬¶
土驛髙低置蒼茫七日程馬通分熠燿牛酪注㴱清殘¶
雪明珠闕繁星列火城前山黄白處草藥不知名¶
千堞蜂腰凸羣山馬首朝沙場調俊鶻草窟射豐貂閙¶
舞花頻簇狂歌酒恣澆今年春事減土舍雪齊腰¶
箭落驚遊騎鈴傳督運車土風殊楚越驛道仿襃斜細¶
雨三更枕清秋八月槎夜聽緐管急漸習五陵奢¶
<pb:KR4h0160_WYG_020-30b>¶
長齋孤館静捧腹睡便便酒斷眸凝碧塵㴱鬢返𤣥凍¶
蜂粘暖草乳燕啄氷泉過翼時頻數鄉心日夜懸¶
　　　松林行¶
隂隂松林八百里昔日相傳為界址𤣥雲巻甲天馬来¶
雪兎霜狐先委靡山前犬牙十六州石郎屈膝輕相投¶
淺沙圓石古轍跡草青草枯無盡愁葱鬰拂天鎮南北¶
萬井燃松煙似墨大車夭矯龍角全小車輪囷束矛㦸¶
松花落子針復抽不如昔日當道稠采薪之人不辭苦¶
<pb:KR4h0160_WYG_020-31a>¶
出郭十里爭相酬君不聞雪山之西銅柱南混同鴨緑¶
成東漸金山橐駝爭貢寶翦取平林作馳道¶
　　開平第三集(幷序/辛酉)¶
　　　至治元年二月庚戌至京城壬子入禮闈考進¶
　　　士三月甲戌朔入集賢院供職四月甲子扈蹕¶
　　　開平與東平王繼學待制陳景仁都事同行不¶
　　　任鞍馬八日始逹畱開平百有五日繼學同邸¶
　　　八月甲寅還大都得詩凡六十二首道塗良勞¶
<pb:KR4h0160_WYG_020-31b>¶
　　　心思彫落姑録以記出處耳是嵗八月袁桷序¶
　　　次韻繼學途中竹枝詞四首¶
紅袍旋風漾金泥車前把酒長跪齊忽聽琵琶相思曲¶
迎郎北来背面啼¶
氊房錦幄花簇勻酌凝叠餠生玉塵晩傳宫壺檀板急¶
酒轉一廵先吐茵¶
土屋苫草成廜㢝前牀翁媪後小姑我郎南来得小婦¶
蘆笛聲聲吹鷓鴣¶
<pb:KR4h0160_WYG_020-32a>¶
閶闔雲低接紫宫水晶涼殿起薰風侍臣一曲無褱操¶
能使八方歌㑹同¶
　　　戲題樺皮¶
褐裳新脱玉層層紅葉朱蕉謝不能擬製小冠韜短髪¶
意行雲水一枝藤¶
　　　龍虎臺¶
羣山朝宸居層臺納靈秀百泉暗東西千嶂明左右(沙/磧)¶
(水多/伏流)先皇雄略深省方嵗巡狩翠華懸中天問俗首耕¶
<pb:KR4h0160_WYG_020-32b>¶
耨沈沈貔貅壘濯濯鷹犬藪前行節駝鼓執御各在手¶
侍臣仰天威長跪四方奏徃聞父老言羅拜上萬壽山¶
桃與黍酒啟齒時一嗅乗雲去無蹤過者必稽首登坡¶
望儲胥紫氣徹牛斗¶
　　　桑乾嶺¶
兹山西北来旋轉十二雷昔人望鄉處生别何崔嵬我¶
来坐絶頂雲漢森昭回出日騰金鉦積露流銀臺長空¶
不受暑雪花散皚皚氊車引繩過屈曲腸九迴㣲踪媿¶
<pb:KR4h0160_WYG_020-33a>¶
三至南望心低囘長風馬耳迅何當賦歸来¶
　　　龍門¶
蒼厓出雙闕羣山頫首尊隂風起晴雷摩盪晝日昏鐵¶
峽擁偪仄百川為之奔疑下有龍湫逞怪蹲天門淹兮¶
出膚寸頃刻黄流渾側徑出石壁巨浸存遺痕緬昔設¶
天險事久難窮論征衣襲輕雨神君儼雲根¶
　　　曉發¶
蓐食慎王事曉星當前戸跨馬官道行細草泣寒露亂¶
<pb:KR4h0160_WYG_020-33b>¶
石鳴琮琤啼鳥守荒樹行行未十里問堠坐當路年衰¶
脛力拘望逺彌窘歩天風巻飛蓬白日互吞吐㴱知非¶
世才歸畊誓先墓¶
　　　合門嶺¶
寒沙髙岡聚積溜開土門地媪神功竒兹焉奉帝尊先¶
皇嵗廵幸屬車爛華軒令嚴植前茅髙下相攀援魚貫¶
别後殿蟻行定前屯飛丸落千尺瞥裂驚危轅履險深¶
自持人情戒居安寒雲蔽出日去去踰前邨¶
<pb:KR4h0160_WYG_020-34a>¶
　　　灤河¶
近山馬昻鬉逺山鳯騰羽百谷奔亂流屈曲長虵赴維¶
時雨新過急澑糟牀注居人匯為井千屨集沙步寒光澄¶
玉膏甘冽過牛乳兹泉成白溝巨浸合沮洳蓮茨充餱¶
糧魚蝦足租賦塞翁話疇昔陋彼成險固徃事不復論¶
沄沄日東去¶
　　　楊花曲¶
上都楊柳瘦且堅葉葉不展圎如錢年年飛花作端午¶
<pb:KR4h0160_WYG_020-34b>¶
逺客乍見心茫然上都飄雪不知數此花與雪相旋舞¶
黄鸝聲絶孤雁鳴萬騎千車互来去手攀短條心欲絶¶
宛轉成毬恨初結寒風飛蓬巻車輪㸃㸃相亞隨明滅¶
南隣蕩子衣夜單曉望出日如黄綿辛勤掇拾不敢棄¶
願刮龜毛同作氊¶
　　　裝馬曲¶
綵絲絡頭百寶裝猩血入纓火齊光錫鈴交驅八風轉¶
東西夾翼雙龍岡伏日翠裘不知重珠帽齊肩顫金鳯¶
<pb:KR4h0160_WYG_020-35a>¶
絳闕蔥曨旭日初逐電廻飇斗光動寶刀羽箭鳴玲瓏¶
雁翅却立朝重瞳沈沈椶殿雲五色法曲初奏歌薰風¶
酮官庭前列千斛萬甕蒲萄凝紫玉駝峰熊掌翠釜珍¶
碧實冰盤行陸續須臾玉巵黄帕覆寶訓傳宣爭頫首¶
黑河夜渡辛苦多畫㦸雕閎總勲舊龍媒嘶風日將莫¶
宛轉琵琶前起舞鳴鞭靜蹕宫門閉長跪齊聲呼萬嵗¶
　　　次韻繼學竹枝宛轉詞二首¶
聞郎腰瘦寄當歸望盡天邊破鏡飛昨夜燈花圎似粟¶
<pb:KR4h0160_WYG_020-35b>¶
倚門不肯(一作/停却)送郎衣¶
年年河鼓度天津郎在灤陽見得真今夕定知郎到日¶
桂花浮魄滿香輪(約八月十/五日抵京)¶
　　開平第四集(并序/壬戌)¶
　　　至治二年三月甲戌改除翰林直學士四月乙¶
　　　丑出建徳門買小車卧行八日至開平舍於崇¶
　　　真宫有㫖道士免扈從宫中闃無人聲車駕五¶
　　　月中旬始至書詔簡絶倡和率意為題得一百¶
<pb:KR4h0160_WYG_020-36a>¶
　　　篇閏五月上幸五臺山以實錄未畢趣史院官¶
　　　屬咸還京是月丁巳發癸亥還寓舍五月灤陽¶
　　　大寒閏月道中大暑觀是詩者亦足知夫馳驅¶
　　　之為勞隠逸之為可慕也六月丁夘朔桷叙¶
　　　端午日繇車中抵開平客中三度端陽愴然有¶
　　　　懐¶
居庸昔日逢端午子規聲聲勸歸去舊嵗灤陽萬壽宫¶
九節菖蒲泛瓊醑今年車中飽掀簸盲風北來雨如注¶
<pb:KR4h0160_WYG_020-36b>¶
沙坡馬鬛髙下迎土屋魚鱗先後附舊家松篁百尋碧¶
薝蔔花前石榴樹停車俛首不得語鄰牆簫聲雜駝鼓¶
勞生得意同蝸牛舊歴却行等蠅虎¶
　　　天鵝曲¶
天鵞頸瘦身重肥夜宿官蕩羣成圍蘆根啑啑水蒲滑¶
翅足蹩曳難輕飛參差旋地數百尺宛轉培風借雙翮翻¶
身入雲髙帖天下陋蓬蒿去無跡五坊手擎海東青側¶
眼光透瑶臺層解絛脱帽窮碧落以掌疾摑東西傾離¶
<pb:KR4h0160_WYG_020-37a>¶
披交旋百尋衮蒼鷹助擊隨勢逺初如風輪舞長竿末¶
若銀毬下平坂蓬頭喘息來獻官天顏一笑催傳餐不¶
如家雞柵中生死守免使羽林春秋水邊走¶
　　　客舍書事五首¶
客景真愁絶凄凉倍舊年草穿沙胔縮雲住屋頭偏竈¶
冷厨煙溼窗低簷澑懸畏寒難出戸盡日得髙眠¶
愁極呤肩聳塵深望眼迷屋隨冰上下山趁雪髙低乾¶
酪缾爭挈生鹽斗可提日斜看不足蹋舞共扶攜¶
<pb:KR4h0160_WYG_020-37b>¶
蟾影穿窗矗龍光拂席流凄清三伏暑浙瀝九天秋水¶
惡停泥井冰堅宿瓦溝年年遊上國那識望鄉愁¶
禁堞防危石官衢漾淺沙犬能搜兎窟馬解避駝車童¶
翦青蔬甲僧分墨菊芽飄零堪慰藉小雨墊烏紗¶
宿霧成疎雨寒蓬巻細塵雲飛疑到地草長不知春香¶
几蜂喧密花房燕語真白頭闗塞外猶作未歸人¶
　　　華嚴寺¶
寶構熒煌接帝青行營列峙火晶熒運斤巧鬬攢千柱¶
<pb:KR4h0160_WYG_020-38a>¶
相杵歌長築萬釘(殿基水泉湧沸以木釘/萬枚築之其費鉅萬)雲擁殿心團¶
寶蓋風翻簷角響金鈴隃知帝力超前古側布端能動¶
地靈¶
　　　行路難二首¶
桑乾嶺上十八盤赫日東出紅團團迴首平田樹如髪¶
北去沙石何彌漫青帘髙低知客倦勸汝一杯下前坂¶
馬蹏䕶鐵聲琮琤帖石朱䦨列危棧度嶺林昬泊官驛¶
冰湧虚泥踰五尺馬行猶知泥淺深重車沒踝路莫尋¶
<pb:KR4h0160_WYG_020-38b>¶
敝裘䝉茸蘇季子兩足重趼行不已一朝佩印何纍纍¶
列鼎腥羶夸國士班生逺出玉門關被甲夜度隨黄間¶
飛沙擊面燕頷失晩望落日思生還書生守株鐙火勤¶
終嵗不通南北隣一朝安車入闗内老不能言願求退¶
　　　視草堂嵗久傾圮述褱¶
視草堂前草木青㣲臣三入鬢星星壊牆雨透蝸生角¶
舊竈泥深菌露釘㴱恐雨鐘催曉箭獨聽寒殿響風鈴¶
堂堂諸老冰澌盡病叟應歸種茯苓¶
<pb:KR4h0160_WYG_020-39a>¶
　　　翰林故事莫盛於唐宋聊述舊聞擬宫詞十首¶
禁鐘初動趣傳宣衣袖薰香到御前漸近宫前扶下馬¶
内官分引導金蓮¶
御筆圎封草相麻龍牋香透擁金花儀鸞敕設庭前候¶
賜酒方終更賜茶¶
制草塗鴉未敢刪内璫宣引侍龍顏已分筆格金蟾滴¶
更賜端溪紫研山¶
春帖分裁閤分多宫娥争餽纈綃羅青絲菜并銀盤送¶
<pb:KR4h0160_WYG_020-39b>¶
幡勝新題墨旋磨¶
文思如泉涌墨林屏風院吏不須尋舊時内相諸孫在¶
猶有當年埽閤金¶
入院聽宣席未温賜金已向案頭存(故事入院傳㫖畢/賜葉金十兩始草)¶
(制/)清晨上馬還家去内出黄麻付閤門¶
清馥香温酒玉脂祝文已撰報都知夜来奉㫖傳丞相¶
五朶雲濃押省咨¶
天孫夜度玉潢清内托銀盤涌化生秋思未多團扇在¶
<pb:KR4h0160_WYG_020-40a>¶
擬題宫怨月分明¶
盤雕暈錦是冬衣鴿炭初生酒力㣲聞道邊臣風雪苦¶
口宣臘藥布皇威¶
贊書謄副節樓前筐篚盈庭邸吏傳㴱恨葫蘆陶學士¶
受渠犀玉索金錢¶
　　　五月二十六日大寒二十二韻¶
地界幽都正風傳委羽来隂機堅積沍空窾起荒埃炎¶
帝辭施設𤣥神擅展裁氣疑翻溟涬勢欲壓恢台北戸¶
<pb:KR4h0160_WYG_020-40b>¶
嚴雲結中街宿霧霾睫流驚炙轂吻咽訝銜枚野曠狐¶
歸穴林荒雀下臺趁虚人瑟縮走驛吏徘徊舊箧裘頻¶
索殘鑪火易灰當陽紈扇棄薄莫酒尊催牛喘猶瞻月¶
龍藏敢挾雷曉吟肩峭直午睡髪毰毸絺綌聊増襲簾¶
帷莫浪開鼎温延上客竈煬集羣孩鳥認南枝宿駝鳴¶
北路回泬寥河漢接慘澹雪霜堆重甲身僵仆銖衣説¶
詭詼已知鄒子的更覺杜生哀澤國朝㬢赫畬田溽雨¶
催鴻鈞陶石爍金鑑煮冰摧舊俗慙卑窘新聞騁博該¶
<pb:KR4h0160_WYG_020-41a>¶
廣寒今已到姑射不須陪¶
　　　皇城曲¶
堂堂瞿曇生王宫㓜年夙悟它心通梵書未睹口已誦¶
底用城闕窮西東淨居老人幻境異故作恐怖生愁容¶
世間習妄了莫喻要以神化開盲聾嵗時相仍作遊事¶
皇城集隊喧憧憧吹螺擊鼓雜部伎千億百戲羣追從¶
寶車瑰竒耀晴日舞馬装轡揺玲瓏紅衣飄裾火山聳¶
白傘撐空雲葉叢王官跪酒頭叩地朱輪獨坐顏酡烘¶
<pb:KR4h0160_WYG_020-41b>¶
蚩氓聚觀汗揮雨士女簇坐脣揺風人生有身要有患¶
百嵗㑹盡顔誰童西方之國道里通至今生老病死與¶
世同¶
　　　龍門¶
君恩八度過龍門眼見蜿蜒守黑雲漠漠沙田荒礫滿¶
空將霖雨一溪分¶
　(清容居士戯題開平四集云開平四集詩百首不是/故歌行路難竹簟暑風茅屋下它年擬作畫圖看又)¶
　(王士熙奉題開平百首詩後云玉海雲生貝闕髙騎/鯨人去采芝遨灤江一夕秋風到瑟瑟珊瑚涌翠濤)¶
<pb:KR4h0160_WYG_020-42a>¶
　　青閨怨(此首從體/要録入)¶
妾家住在湘江曲門枕湘江春水緑年年長是莫春時¶
兩岸人家啼布榖自君話别湘江頭獨上層樓彈箜篌¶
蛾睂不埽逺山碧滿隄芳草春正愁舉頭不見君但見¶
湘江雲江雲聚復散妾心空如薰舉頭不見君但見湘¶
江水江水去不回妾顏為誰美湘江雲湘江水雲水悠¶
悠何日已舉頭望君君不回門前楊柳空依依¶
　　至治癸亥八月望日同虞伯生馬伯庸過槍竿嶺¶
<pb:KR4h0160_WYG_020-42b>¶
　　　馬上聯句¶
有嶺名槍竿其上若棧閣白雲亂石齒青峰轉帘脚積¶
冰太古隂出礦無底壑馬飲沆瀣泉鷹盪扶揺幕轍迹¶
委垂紳人聲發虚槖舄飛接鳥背羽沒疑虎鞹(一作/膊)霧¶
松秋髪長霜果春頰(一作/紅脂)薄升樵不知疲獨徃端有愕¶
兢兢矛頭淅扤扤井口索凝睇見日觀引手探月廓南¶
下眇塵海北廣終沙漠金橋羣(一作/迎)仙迎(一作/遊)玉幢(一/作)¶
(寶/塔)百神鑿禽鳴蜀帝魂鐵鑄石郎錯鈎鈐挂闌干(一作/闌干)¶
<pb:KR4h0160_WYG_020-43a>¶
(挂鈎/衝)欃槍斂鋒鍔屬車建前旄馳道徇嚴柝載道三人¶
行弭節半途却¶
　　送曾編修同王繼學聯句¶
奇鶴慕南雲俊鶻欣北雪行藏龜左顧去住坂九折纂¶
書墨兵從擬制銅史挈佩委松籟回冠峩星光徹甎花¶
窺日輪升藻旋風鐵歸思紅葉髙家憂紫荆裂晨裝發¶
五兩夕祖謝駟驖沙明石痕瘦川逺桅影列吳歌導鷗¶
舞楚製慘鶉結汀葭青女臨岸橘黄人掲組練危瀑懸¶
<pb:KR4h0160_WYG_020-43b>¶
簫㲈古灘咽詩箋江神幻目送山君别炯炯雁集洲挺¶
挺鸛鳴垤賈颿魚貫直僧屐鷺飛滅前坡指迎帽舊墓¶
拜表碣明知紹世譜詎肯逐宦轍兒孤文襁昏女乳粉¶
鈿湼深思振鴒原後𦙍超鳯穴過都塊非歴去魯淅豈¶
接歌驪念睽違瞻蟾數盈缺¶
　　袁處士裒¶
　　　裒字徳平與伯長為族兄弟善書法隠居沙家山¶
　　　常作求志賦以叙次先世遺業詩多失傳并附¶
<pb:KR4h0160_WYG_020-44a>¶
　　　聯句諸作¶
　　東湖聯句¶
舊學蕪三史新居隘一廛煎熬魚煦轍奔竄鳥驚弦擬¶
整登山屐(伯/長)須乗破浪船出闗塵已逺(徳/平)過埭意爭先¶
歸舶攢桅聚(伯/長)浮梁斷鎖懸潮渾江葑沒(徳/平)塍破岸藤¶
纏戍柵依樟密(伯/長)官隄砌石平機閒蠶喚織(徳/平)砧響雁¶
傳箋乍静喧煩耳(伯/長)猶欣輾轉眠鶻橋華屋廢(徳/平)鵞匯¶
曲河連稇實閒農具(伯/長)鹺嚴絶竈煙急裝紅蔽膝(徳/平)辮¶
<pb:KR4h0160_WYG_020-44b>¶
髪黑垂肩估客編文貝(伯/長)邨家緯木棉生涯疲剥割(徳/平)¶
世路窘迍邅龕室休行客(伯/長)郵亭歎逝川韝鷹圍獵罷¶
(徳/平)聯騎縱游旋路轉分支港(伯/長)川明幻别天鄮城花已¶
暗(徳/平)甬水恨空傳數堠搜唐刻(伯/長)題詩紀宋編㑹堂夫¶
子像(徳/平)汲井隠居泉海眼藏龍窟(伯/長)山心射鹿田水鳴¶
知櫂急(徳/平)岸走訝途遷隠見岡巒近(伯/長)低昻橘柚鮮青¶
山猶五里(徳/平)緑樹已千年歸犢如雲擁(伯/長)閒花似火然¶
苧裳逰女淨(徳/平)蘆管野伶姸繫纜披團氅(伯/長)循溪舍竹¶
<pb:KR4h0160_WYG_020-45a>¶
箯徑香幽菊傲(徳/平)土薄假山偏鐙火精廬古(伯/長)衣冠故¶
物全登門論子姓(徳/平)對坐叙姻聨金魄篩窗影(伯/長)丹砂¶
養井淵螢飛光熠熠(徳/平)鶴唳翼㳙㳙斗室横烏几(伯/長)方¶
牀藉素氊魂清時入夣(徳/平)意得竟㤀筌過墓成扃戸(伯/長)¶
遵湖復扣舷滄洲迷秀麥(徳/平)真隠拱朱椽碧洞諸天杳¶
(伯/長)蒼珉帝畫鐫梯危頻縮武(徳/平)像寂且擎拳紫府商霖¶
歇(伯/長)丹書漢澤宣銅鋪苔暗蝕(徳/平)經庋燕新穿倦鳥辭¶
枯柳(伯/長)游龜載旱蓮古奩開斂灩(徳/平)斜縠縐漪漣淤塞¶
<pb:KR4h0160_WYG_020-45b>¶
茭排劒(伯/長)洲乾蓼糝鈿官徴都尉粟(徳/平)漁納水衡錢王¶
絶山靈泣(伯/長)祠荒野老憐紙旗隣社閙(徳/平)草广曲河填¶
此去真聯爾(伯/長)斯行信偶然柏幽藏魍魎(徳/平)潭黑衮蜿¶
蜒雅興呦呦鹿(伯/長)勞生跕跕鳶攬芳真啗庶(徳/平)寫絶擬¶
和鉛轍跡蕪菁翳(伯/長)麻綦枲耳縁貞娥鬱龍虎(徳/平)胄相¶
紹貂蟬宰木分神隧(伯/長)思亭列石筵風霜翁仲老(徳/平)香¶
火釋迦專楚些招歸魄(伯/長)王官慨昔賢拜峰誰控勒(徳/平)¶
篆水自書𤣥屈曲東西路(伯/長)縱横南北阡緐華眸轉電¶
<pb:KR4h0160_WYG_020-46a>¶
(徳/平)得失口垂涎絮酒悲宗老(伯/長)囊經想地僊房温連梵¶
唄(徳/平)市近接腥膻破露生衣溼(伯/長)登坡弱足腁卧牛遺¶
扁暗(徳/平)眠鹿繪容䖍金刹從兹訪(伯/長)塵纓合少蠲伐山¶
靈運躁(徳/平)衝雪子猷顛檜煖蜂偷蜜(伯/長)蘆寒鳥啄綿蟹¶
稀螯數百(徳/平)樵夥斧論千淡日收人影(伯/長)空嵐漲土埏¶
蒲葵遮望眼(徳/平)繭紙論吟篇除道家僮嬾(伯/長)偷程地主¶
儇蟻封徒曲折(徳/平)駒隙漫拘攣碎石行行直(伯/長)修篁个¶
个圎深叢驚雉翠(徳/平)夾徑聳楠楩濯錦芙蓉豔(伯/長)飄香¶
<pb:KR4h0160_WYG_020-46b>¶
桂子騈雕楹回複道(徳/平)斜閣布陶甎刻畫功難盡(伯/長)翬¶
飛勢欲翩奉常陳劒履(徳/平)尚服錫絃綖幰織鮫人網(伯/長)¶
帷凝罽國旃妖姝汙粉頰(徳/平)土偶聳髙顴祛石當時力¶
(伯/長)臨淵昔日權只今畱舊業(徳/平)何處覓幽禪燕頷風雲¶
㑹(伯/長)龜趺日月躔蛛窠緣衮服(徳/平)鼠跡上朱籩累僕供¶
朝沃(伯/長)因僧進午&KR0673;佳城蹲五鳯(徳/平)素業廢三鱣勝已¶
窮蘭若(伯/長)名猶慕偓佺臺空霞珮冷(徳/平)殿寂羽幢蔫觀¶
主何年住(伯/長)真官永世鍵畫梁誰復葺(徳/平)美䕃久頻朘¶
<pb:KR4h0160_WYG_020-47a>¶
木已非真李(伯/長)僧宜賤壽籛悲来雲羃羃(徳/平)恨極水潺¶
潺重嶺藏椒屋(伯/長)斜暉指蕙櫋暫歸心未稳(徳/平)欲去眼¶
空眩憶昔窮誅闢(伯/長)如今猛棄捐慈山名轉赫(徳/平)困墺¶
恥誰湔積翠林霏悄(伯/長)流波海月姢逺鐘催宿鳥(徳/平)横¶
笛挂烏犍拄笏風騷夐(伯/長)攜壺主僕牽情褱同黍醴(徳/平)¶
臭味比香荃圎澤休論舊(伯/長)華胥復記前乳彪號澗側¶
(徳/平)哀狖嘯雲巔惇族盤餐盛(伯/長)通家笑語闐鵁鶄歸槳¶
熟(徳/平)舴艋逆風沿濟勝應難促(伯/長)臨流且賦遄鴟夷歌¶
<pb:KR4h0160_WYG_020-47b>¶
逝矣(徳/平)漁父卜終焉紫槿遮籬角(伯/長)丹楓壓廟堧鍊形¶
金骨化(徳/平)團礎土砂堅破屋啼山鬼(伯/長)荒碑立老鸇嵗¶
時羞野賽(徳/平)水旱禱靈篿西帝澄金宇(伯/長)東湖鑄玉璿¶
凉颸舟泛泛(徳/平)晴日草芊芊射鴨縈長弋(伯/長)叉魚擊短¶
鋋酒廬横矮甕(徳/平)屠几斫肥牷衒市僧袍麗(伯/長)招虚販¶
鼓鼘登臨難婉戀(徳/平)想像費平銓更欲南窺海(伯/長)誰能¶
北跨燕同心雙繭緒(徳/平)徇俗走珠蠙朗鍳詞聯寫(伯/長)𤣥¶
談茗更煎翺翔誠放浪(徳/平)匍匐類狂孱已乏凌雲句(伯/長)¶
<pb:KR4h0160_WYG_020-48a>¶
時思縮項鯿還家如夣寐(徳/平)共㸃曉霞邊(伯/長)¶
　(九月望日送姊歸余氏先塋之廬登其髙祖少師墓/相傳為外髙祖忠定王所相余氏之興兆于此支壟)¶
　(為尚書公墓亦為佳兆十六日早發尊山行一二里/拜外舅之考待制公守墓僧畏祗迎閉闗叩之終無)¶
　(人聲山勢左行清興未已借余庵舟過東湖上外曺/祖宗宣公滄洲堂故基悽惋久之舟上埭余與徳平)¶
　(行至月波忠定王所建寺後有洞像補陀示相舍舟/登葉夫人八行太師墓又上五祖堂觀招魂辭莫抵)¶
　(鹿野拜正肅公祠奠永州几筵行久殊為疲勞是夕/徳平抱兒相示睂宇修廣予許以永大十七日平明)¶
　(過種徳拜正獻公墓讀楊文元公碑庵僧洒然非鄭/氏庵比是日徳平攜壺同庵僧指游領大慈七山有)¶
　(僧七十餘能道嘉定紹定間事示忠宣公所製滄洲/堂上梁文益重逺想拜忠獻公王墓歸復宿鹿野嚴)¶
<pb:KR4h0160_WYG_020-48b>¶
　(君以命十八日歸歸㳺鮑王祠日己昃余親翁病瘧/復畱宿詩成凡一百二十韻緐華感慨悉紀于詩詞)¶
　(雖不工然二人綴緝之勤有不可不示于/好遊者用識于後云已丑十月某日桷書)¶
　　逺遊(壬寅冬與伯長同留/姑蘇時伯長將赴都)¶
海鵬跨南雲一去抉浩蕩宛駒踏北雪絶足追罔象宵¶
征車載脂(伯/長)明發燈在幌行邁念悄悄離愁褱養養違¶
吳始接淅(徳/平)過越類(一作/猶)指掌蛛網結遐(一作/長)思羯鼓¶
促新響觴至不復辭(伯/長)駕逸誰能仿明堂企棟梁武庫¶
輸(一作/須)&KR2732;簜氣合芝蘭芬(一作材同瑚/璉英  徳平)學媿蓬麻長大¶
<pb:KR4h0160_WYG_020-49a>¶
施朱弦清小薦金莖沆雲間鶴孤唳(伯/長)天外鴻横上曉¶
舲斸層(一作/輕)冰午店憩平壤追攀瞰煙濤(徳/平)渉歴走塵¶
鞅長淮橋螮蝀薄霧裘驌騻風臺牛一鳴(伯/長)日觀雞三¶
唱團桑沃如蓋宿草亂若繦青帘客沽酒(徳/平)素鬛漁收¶
網心觀洙泗流眼豁恒岱爽追程騎侵星(一作雲/  伯長)勸耕¶
農植杖俗厚喜豐登氣俠存慨慷伊河既東流(徳/平)維斗¶
復北仰誰云風土殊始覺宇宙廣骨聳終超騰神清何¶
戃怳鈞天夢非真(伯/長)廣寒歩空想銖衣入閶闔芥粒視¶
<pb:KR4h0160_WYG_020-49b>¶
北坱千官紫府榮九奏彤庭昶摛文翦金炬(徳/平)展采簇¶
天仗清都踰咫尺弱水漫方丈絳旗雲霧開寶扇日月¶
晃仁聲被八表(伯/長)徳意蘇(一作/昭)羣枉泥檢極封崇芬苾¶
嚴肸蠁瑞氣藹重重泰階瞻兩兩駞峰出天厨(徳/平)褭蹏¶
錫中帑鳴珂接俊彥正笏嫉(一作/逺)偏黨徳人笑采芝逋¶
客棄拾橡茅拔要有方(伯/長)矢来本無嚮湘纍但瑰詞越¶
相僅金像遭讒氣徒憤得計身何徃豈如及承平相與¶
窮昭朗君行歩飄颻我滯心悒怏輕霜著衣(一作/裘)帽(徳/平)¶
<pb:KR4h0160_WYG_020-50a>¶
㣲霰㸃(一作/雪留)草莽離歌起蒹葭古製出(一作/却)盆盎先登¶
匪十獲後至激孤奬城南鐙火深(伯/長)塞北音書暀東(一/作)¶
(春/)風漸披拂臘水初(一作/將)滉瀁詩成愈加險酒盡未為¶
彊雙眸秋水炯(徳/平)累語春波盪經行度﨑危交友希倜¶
儻羈遊棄楚荒逺客憐齊傖光隂尺璧重(伯/長)事業千金¶
賞行還雁墖題復睹鴻都榜時来戒歩窘事至勿技癢¶
脂韋本凡近(徳/平)鐵石乃忠讜詞林納疵美書田課荒穰¶
列仙㑹儒癯羣仕趨吏駔陸生强咿嚘陶令終骯髒貞¶
<pb:KR4h0160_WYG_020-50b>¶
心百壬辟正色上帝享徒為捧心施莫學畫睂敞功名¶
要無心造物端有相行行遂初志作事記疇曩(伯/長)¶
　　秋雪聨句(九月十五日/同伯長繼學)¶
金神縮兌澤水妃表𤣥英西郊散冰粟北戸垂珠栟三¶
登發重瑞六莖凌孤清白藏縞衣舞顥氣霓裳呈楚客¶
迷望眼羌戎候軍聲桂粉靈杵飛榖精露囊盛降霜鄒¶
子憤停日陽侯爭澄霄鶴失頂空江鷺揺睛菊貞返素¶
朴木落超空明鏗鏘商籟諧大小藍璞成蕎花賸壟畝¶
<pb:KR4h0160_WYG_020-51a>¶
梅蕊光檐楹初疑蚊蚋集漸覺鵝鸛迎漢盤結夜瀣韓¶
堂滅宵檠陽和趨報社嚴凝儼書正掩袂青女辟沾巾¶
素靈驚擊鷹眩莽蒼樹羽登崢嶸長楊散旃屋五纛增¶
門閎絮團柳殘葉鹽裹荷畱莖鉛飄孀娥匣旄落少昊¶
旌井梧炫銀牀庭櫻轉珠纓萬入西帝遊六變坤母寧¶
初驚遽然至忽訝乃爾輕單衣亟搗素黄裳倐飄瓊陶¶
姬却帳暖唐皇咽簫横昊天有正命殺氣何横行沈沈¶
宸居肅兩兩台階平朔吹偶先集澤雷久藏鳴碩果理¶
<pb:KR4h0160_WYG_020-51b>¶
固在飛葭澹無營¶
　　送仇仁父分教溧陽兼寄張仲實¶
徃讀大厯才子詩常恨諸人不公卿當時將相漫豪舉¶
誰如千年麗句留佳名破帽饑吟孟貞曜一尉辛勤晩¶
初調至今山水餘妖姸尚有當年賦詩料廣文清絶非¶
警曹況君意氣凌雲髙黌宫寛閒衿佩集底用如彼雕¶
鐫勞丹陽湖西足烟樹想像昭闗遁逃路六朝舊迹徧¶
蒿莱盡是諸賢醉游處人生自古并合難詩人今日盟¶
<pb:KR4h0160_WYG_020-52a>¶
未寒聯珠粲比百里聚㑹見卜史昻頭看西秦公子眸¶
炯炯陽羡三年官舍冷憑君為我致相思行矣追尋嘯¶
煙艇¶
　　送屠存博分教溧水¶
海内文名三十年青衫初映綵衣鮮積薪未許論工拙¶
拾級那能較後先鱣舍談經周禮樂鷁舟臨賦晉山川¶
春風無限分擕意目斷楊花緑水邊¶
　¶
<pb:KR4h0160_WYG_020-52b>¶
　¶
　¶
　¶
　¶
　¶
　¶
　¶
　元詩選初集巻二十¶
