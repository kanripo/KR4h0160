# -*- mode: mandoku-view; -*-
#+TITLE: 元詩選
#+DATE: 2015-08-25 00:43:33.538706
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 初集卷六十二
<pb:KR4h0160_WYG_062-1a>¶
欽定四庫全書¶
　元詩選初集卷六十二　　庶吉士顧嗣立編¶
　　雲&KR2569;天民葉顒¶
　　　顒字景南金華人少壯有志事功未嘗干謁人¶
　　　罕知者晚遭元季之亂結廬城山東隅名其地¶
　　　曰雲&KR2569;字號雲&KR2569;天民既而移居山之西隅與¶
　　　雲&KR2569;相望不數里時得以幅巾野服輕鞵瘦䇿¶
　　　從樵夫芻叟相徃還其間自序所作詩以為薪¶
<pb:KR4h0160_WYG_062-1b>¶
　　　桂老而雲山髙寒音調古而巖谷絶響故名之¶
　　　曰樵雲獨唱長孫雍編次成帙曽孫戸部尚書¶
　　　淇重刻之廣東布政使安丘袁凱為之序云(雲/&KR2569;)¶
　　　(考列朝詩集所載葉樵雲顒字伯愷洪武中登/進士官行人司副歸按集中挽琳荆山上人云)¶
　　　(大徳庚子春生我及此公以年計之當洪武戊/申景南年六十有九矣其獨樂歌云屈指今年)¶
　　　(七十五集中詩皆髙曠之言絶無及仕宦者袁/布政序云使先生後生數年際我朝之明盛與)¶
　　　(一時俊乂竝列庶職其事業必有可觀惜其不/然而徒於言語文字間見之其志不亦可哀矣)¶
　　　(乎袁序作於成化間不應有誤集中所云未知/何所據也又震澤編所載東山葉顒字伯昻嘗)¶
<pb:KR4h0160_WYG_062-2a>¶
　　　(以鄉貢為和靖書院山長/此則又一同名姓者耳)¶
　　題松雲齋十五韻¶
青松如舞蛟白雲如游龍龍游化甘霖與世為年豐蛟¶
舞散清影利爪挐髙穹二者無限竒盡入幽人宫幽人¶
室懸磬隠約松雲中松秀悦耳目雲生盪心胷讀書坐¶
雲石鼓琴雜松風無徃不自得深喜世慮空披雲採松¶
花何啻食萬鍾萬鍾食有盡松花味無窮松雲幸無恙¶
天地同始終扶笻一相顧摩雲撫孤松問松幾何年適¶
<pb:KR4h0160_WYG_062-2b>¶
與雲㑹同松静了不言雲去尋無蹤廻首萬峰頂但見¶
山重重¶
　　三月望夕翫月¶
長空蟾吐魄良夜何團團皎如青銅鏡璨比白玉盤試¶
浴海波底飛上青楓端徘徊嵩岱間宇宙生清寒神光¶
常不泯留作千載看¶
　　江南懷古¶
仗劍出西遊來(缺/)帝王州登髙望故國感慨彈箜篌長¶
<pb:KR4h0160_WYG_062-3a>¶
歌四五發雲物慘不收歌聲忽悲壯江漢不敢流峩峩¶
天目山王氣今已休英主從北來長驅勢莫留浮雲捲¶
旌旗天兵動戈矛國破佳人死時危志士憂遂令歌舞¶
地夜雨鳴松楸野殿莓苔古荒城鳥䑕秋茫茫古帝魂¶
千古不可求神飛故宫逺月出西陵幽凄凉白雲鄉寂¶
莫芳草洲我欲弔古蹟落日寒颼颼無言一尊酒悲風¶
起閒愁¶
　　讀書山月下¶
<pb:KR4h0160_WYG_062-3b>¶
讀書山月下月色流巖扉松風吹毛髮草露沾裳衣研¶
精探𤣥奥竭思窮幽㣲興亡空感慨今古誰是非孔孟¶
幾千載斯文愈光輝蚩蚩愚下士去此將安歸¶
　　舉酒春風前¶
舉酒春風前勿訝衰顔紅藉兹麴糵媒成彼醖釀功頓¶
使鐵石腸化為歡悦容喜色浮鬚睂和氣填心胷浩浩¶
六合間廣扇淳厚風兒女豈知此唯醉芳花叢¶
　　圍碁白日静¶
<pb:KR4h0160_WYG_062-4a>¶
圍碁白日静舉袂清風吹神機衆未識妙著時出竒我¶
老天宇内白雪凝鬚睂坐閲幾輸贏歴觀迭興衰古今¶
豪傑輩謀畧正類碁局終一大笑驚起山雲飛¶
　　舞劒清夜闌¶
舞劒清夜闌孤燈耿中堂一舞空奸邪再舞摧豪強頻¶
起為君舞月出雲飛揚氣衝牛斗暗影動蛟龍翔悲風¶
轉蕭颯壯志彌慨慷時哉不可逢石匣深韜藏¶
　　漁父曲¶
<pb:KR4h0160_WYG_062-4b>¶
雨過暮雲收江空凉月出輕蓑獨釣翁一曲秋風笛宿¶
鷺忽驚飛㸃破煙波碧¶
　　東籬丙辰季秋作¶
曳杖東籬下層巒列環岫南山如有情青翠俯相就松¶
桂二老蒼煙霏乍無有孤雲屢出竒羣峯競呈秀圖彩¶
寫晴嵐琴音潄寒溜采采黄金英芳香滿衣袖¶
　　秋懷次童中州韻二首¶
長空好明月燦爛今夕晴萬里皆月色四顧無人聲徘¶
<pb:KR4h0160_WYG_062-5a>¶
徊下青松照我茅屋明我望長歎息悠然萬感生取杯¶
挹清光和此松露傾嚥之清肺腑快我平生情¶
桂魄延秋景松飇生夕凉良宵兩相值蕭瑟流清光風¶
聲驚客鬢月影照我牀徊徨不成寐轉覺嵗月長起坐¶
問風月而我誰老蒼風静月不言耿耿天中央¶
　　疎齋晚步¶
睡足白雲窩行吟青草坡夕輝流月屐空翠溼煙蓑¶
　　遊三洞金盆諸峯絶句(録/三)¶
<pb:KR4h0160_WYG_062-5b>¶
徘徊三洞天拚作十日留何當約安期共為千載遊¶
大山嚴而尊小山婉而秀徃來兩山閒巖霏溼吟袖¶
犬吠人家近鳥啼春晝晴㵎草有幽色野花無定名¶
　　莫愁煙艇¶
莫愁江上艇月夜扣舷歌甚欲尋遺迹江空煙浪多¶
　　美許士謙選壯丁有法¶
烏臺憲史天下竒姓字久為人所知風霜面目松柏操¶
鐵石腸肚冰玉肌羣兇肆虐干天誅潢池㺯兵如小兒¶
<pb:KR4h0160_WYG_062-6a>¶
中原在處皆反側擾攘豈獨東南垂寓兵於農古王制¶
憲史於此力主之羽書差兵以萬計頃刻而集敢後期¶
厲兵秣馬在此舉指日要斬蚩尤旗廓平天宇清海嶽¶
獻俘受馘朝丹墀東州老翁頭雪白拭目願見承平時¶
南山有石踞如虎攜歸我欲鐫公碑¶
　　辛丑嵗軍亂後李元常賦詩傷感予次其韻¶
亂後依然舊城郭青山不老秋雲薄人民皆非可奈何¶
嵗月無情隨逝波短世功名何暇論相逢存没驚相問¶
<pb:KR4h0160_WYG_062-6b>¶
夜寒兒女泣牛衣紫鳳天呉顛倒披訪舊驚心生百感¶
兩脚如麻春不煖秪多幽滯哭酸風何人背靣啼春紅¶
　　登九龍山訪孝標遺迹月下飲酒¶
杖藜扶我登九龍輕鞵短袂隨天風九龍飛去幾千載¶
雲閒青老秋山空孝標先生骨應朽清名與山同始終¶
荒煙衰草迷古洞唯有皎皎栖青楓酒邊半醉㺯明月¶
月光忽落杯酒中舉杯歡笑和月吸清光散入胷次照¶
我突兀礌磈之孤衷平生所藴剛毅氣洞然明白無隠¶
<pb:KR4h0160_WYG_062-7a>¶
容信知古人嗜好不在酒愛其果能助發英鋭之志醖¶
釀麴糵之竒功興懷不盡下山去明月又在天南東¶
　　金華尉趙徳夫祈雨有感¶
陽烏赫赫明髙穹火雲不雨天西東晴波渴飲千丈虹¶
嘉糓槁死生蝱蟲金華趙宰亦憫農陳辭涕泣呼天公¶
食天之禄因農功視農不救寧為忠下人無罪天所容¶
願為斯責歸㣲躬志誠直通龍伯宫須㬰遣出雙玉龍¶
利爪排空怒且雄阿香推車海若從鞭雲駕雨隨天風¶
<pb:KR4h0160_WYG_062-7b>¶
下與世人為年豐要令饑旅顔回童少焉雲散天宇空¶
神龍却歸潭水中廟閒山空鼓鼕鼕¶
　　春雪¶
百花憔悴東風寒六花爛漫開正繁東君似欲誇富貴¶
瓊臺玉榭真珠䦨緑楊無力晴抛絮青松不老雲生樹¶
貪觀天女跨鸞歸失却仙人騎鶴處斜斜整整復霏霏¶
却憶銜枚入蔡圍竒功未立英雄老壯志雖存氣力衰¶
酒酣舞劒情難歇指㸃銀瓶莫教竭醉中猶自憶當時¶
<pb:KR4h0160_WYG_062-8a>¶
鵞鴨城邊一池月¶
　　沙溪清隠¶
繞屋一灣水緑迎軒數朶峯青沙路鷗盟新定雲松鶴¶
夢初醒¶
　　九日寄興(庚申/嵗)¶
黄菊香殘夜雨烏紗醉落秋風回首十年舊事亂雲流¶
水西東¶
　　月夜梅邊即事¶
<pb:KR4h0160_WYG_062-8b>¶
香裏寒雲滿溪月明津渡人迷夢入江南舊路夕陽流¶
水橋西¶
　　示小兒阿真牡丹茶&KR1048;春莫各一首¶
絳色羅裳緑色襦沈香亭北理腰肢含風笑日嬌無力¶
恰似楊妃睡起時¶
一㸃檀心氣味長向人無語舞霓裳千紅萬紫消磨盡¶
猶有風吹不斷香¶
老紅新緑駐煙波無奈青皇促駕何又是一年春事了¶
<pb:KR4h0160_WYG_062-9a>¶
杜鵑聲裏夕陽多¶
　　晚步¶
偶隨芳草踏斜暉石徑雲深翠滴衣兩袖天風明月上¶
杖頭挑得樹陰歸¶
　　次韻周安道憲史仲春雨窗書懷十首(録/三)¶
茶鼎松濤翻細浪桃谿花雨湧香泉旋尋筍蕨春山下¶
不枉江南二月天¶
破除愁悶無過酒消遣情懷正要詩燕子不來春又半¶
<pb:KR4h0160_WYG_062-9b>¶
一簾花雨海棠時¶
蜨嬾鸎慵燕語衰紅羞緑怨溼難開晴窗悞聴山禽樂¶
又是鳴鳩喚雨來¶
　　用前韻序山家幽寂之趣呈前人十首(錄/三)¶
夕陽香徑逐東風疲䇿輕扶數落紅信步偶隨流水去¶
不知身到白雲中¶
雲舒山色千峯秀雨過蛙聲兩部鳴多謝知心峯頂月¶
夜深長到寢牀明¶
<pb:KR4h0160_WYG_062-10a>¶
一任猿驚野鶴猜老懷笑口要頻開髙眠蕙帳春風暖¶
不怕雷聲入枕來¶
　　霜天曉角¶
耿耿呈河曙欲流角聲悲壯起層樓滿江明月清霜重¶
人與梅花一樣愁¶
　　冬景十絶(李從道麗澤詩社出題至治已/未至已亥四十年矣  録四)¶
　　　鷺立寒江¶
青苔白石魚鱗腥盡日獨拳寒雨汀疑是晴江沙上雪¶
<pb:KR4h0160_WYG_062-10b>¶
黄昏一㸃不分明¶
　　　霜天曉角¶
城上征人吹角聲月寒霜重聲𠖇𠖇孤舟萬里南遷客¶
起著衣裳帶夢聴¶
　　　江路梅香¶
漠漠江雲路不分小橋流水夕陽邨吟翁馬上頻回首¶
一陣東風暗斷魂¶
　　　書舍寒燈¶
<pb:KR4h0160_WYG_062-11a>¶
青燈黄卷半更長花落銀釭午夜香異日長檠珠翠處¶
苦心寒燄莫相忘¶
　　丁酉仲冬即景(録/二)¶
　　　雲巢鶴睡¶
煙梢深處穏棲翎標格孤髙㢠出羣只恐聴琴驚夢醒¶
踏翻松頂一巢雲¶
　　　月嶺猿啼¶
樹頭清嘯兩三聲紙帳梅花睡欲成喚醒冷泉亭上夢¶
<pb:KR4h0160_WYG_062-11b>¶
嶺雲飛動月初明¶
　　故圃梅花¶
身世水雲鄉冰肌玉色裳靈均千載恨和靖一生忙南¶
國遺髙躅東風遞暗香久同松柏操肯學杏桃妝冷淡¶
孤山月髙寒半夜霜鶴猿常欵狎蜂蝶任猖狂¶
　　送應空谷上人遊吳尋師二首僕於湖山泉石¶
　　　有疇昔之好末章故及之(録/一)¶
落日南朝寺吟笻幾度登欲尋前日路去訪昔年僧浙¶
<pb:KR4h0160_WYG_062-12a>¶
水生新浪呉雲暗舊燈阿師如到彼為謝嶺南能¶
　　題應上人浮深精舍¶
一室纎塵絶爐煙貝葉經每呼明月至常遣白雲扃竹¶
色侵虚幌荷香襲小亭晚來開瓮牖放入數峯青¶
　　感懷¶
天歩艱難日人情向背秋慚無醫世術喜免抱官囚發¶
憤尋青史消愁數白鷗草廬諸葛輩幸出為時謀¶
　　午窗睡起偶吟閒花落硯池小兒士亷率爾應聲¶
<pb:KR4h0160_WYG_062-12b>¶
　　　曰香絮粘棊局遂足成一律¶
睡醒碧窗虚無人松影移庭空晴晝永徑静夕陽遲香¶
絮粘碁局閒花落硯池還看煙樹鳥飛過白雲枝¶
　　已酉新正¶
天地風霜盡乾坤氣象和厯添新嵗月春滿舊山河梅¶
桞芳容穉松篁老態多屠蘇成醉飲歡笑白雲窩¶
　　七月望夕予曳杖步月直造峯頂髙吟朗咏劃然¶
　　　長嘯興盡而返明日山下居人咸言聞清嘯驚¶
<pb:KR4h0160_WYG_062-13a>¶
　　　醒塵夢者十家予因賦詩以紀其事云¶
藜杖䇿風輕芒鞵步月明鶴翻青徑影猿度翠巖聲草¶
露沾衣冷松泉潄石清崇岡發長嘯塵世夢驚醒¶
　　採蓮歌¶
越女淛江頭煙波萬頃愁徃來荷葉浦蕩漾木蘭舟島¶
闊香雲冷江空明月秋清謳三四曲聲斷白蘋洲¶
　　春晴¶
曉洞雲歸溼春山草木新夭桃含宿雨嫩栁裊輕塵蝶¶
<pb:KR4h0160_WYG_062-13b>¶
翅寒尤怯蜂衙晚漸陳香風簇羅綺已有踏青人¶
　　日莫江邨雜興¶
釣艇已收緍無人深閉門雲生沙上石月出水南邨寂¶
莫寒潮逺㣲茫煙浪昏孤舟中夜笛感慨動吟魂¶
　　山莊即事¶
䇿杖步松闗銜杯看逺山青鞵陪月去翠袖裹雲還芳¶
草斜陽外落花流水間山林多樂意無夢到塵寰¶
　　江邨晚景¶
<pb:KR4h0160_WYG_062-14a>¶
野水溪橋外荒邨八九家雨晴漁網曬風定酒旗斜紅¶
樹霜江葉黄廬月岸花何當從此隠重整釣雲槎¶
　　春遊晚歸¶
小雨雜煙霏晴光㺯夕暉蔫紅侵酒斝空翠潤琴徽風¶
襲吟翁帽雲香野客衣殷勤花徑月寒影照人歸¶
　　次韻賈逢源見寄¶
短髮凋秋鬢天風快晚晴閒唯欣有味老不歎無成白¶
石和雲煮青山帶月耕無心少年事慷慨樂從征¶
<pb:KR4h0160_WYG_062-14b>¶
　　重九後菊¶
癡蜨狂蜂未用疑從來根性嬾趨時情知不少争先輩¶
故遣遲開殿後枝斜日園林方冷淡西風天地特清竒¶
芳苞小蘂秋香老不是淵明斷不知¶
　　題幽居¶
隔谿春色兩三花近水樓臺四五家濁酒不妨留客醉¶
好山長是被雲遮松根浄埽彈琴石栁下常維釣月槎¶
路狹不容車馬到只騎黄犢訪煙霞¶
<pb:KR4h0160_WYG_062-15a>¶
　　乙未八月二十二夜夢宿山寺與僧講道論詩不¶
　　　覺夜分僧賦一聨云鶴向白雲棲處宿僧從青¶
　　　嶂影邊歸覺而微改其局足成一律云¶
天風吹夢過招提瘦䇿迢迢扣夕扉鶴揀白雲枝上宿¶
僧從青嶂月邊歸杉松韻古調清樂苔蘚痕深染敝衣¶
多謝山靈能念舊此心焉敢忘煙扉¶
　　二月江城見梅二首¶
二月江城第一枝怕寒故故著花遲不嫌豔杏夭桃俗¶
<pb:KR4h0160_WYG_062-15b>¶
甘受狂蜂妒蜨疑月落西湖驚舊夢雪消南國憶當時¶
樓頭亦有霜天角嬾對春風煖日吹¶
桃杏紛紛正得時疎梅髙潔合知幾如何萬卉嬌春日¶
猶有孤芳駐夕暉未要板橋尋蠟屐最宜沙路試羅衣¶
輕鞵小扇孤山下絶勝逋仙踏雪歸¶
　　懷湖山隠者(并/序)¶
　　　湖山隠者不知何許人往來湖山間茅衣草履竹¶
　　　策紗巾問其姓名則笑而不答蹤跡似詭異而辭¶
<pb:KR4h0160_WYG_062-16a>¶
　　　情慷慨神思清逺未易量者寡結交少許可性不¶
　　　喜譽人而亦不沽譽於人也嘗與人談論古今斟酌時¶
　　　事一言不相合引而去之不復回顧近不知所之云¶
湖海無求放逸人不將清夢出丘林喜吹異代秋風笛¶
解鼓空山夜月琴驚歎時危如有意貪眠雲煖又無心¶
邇來蹤跡難尋覓髙卧岑巒萬疊深¶
　　次槎字韻述懷¶
形容枯似飽霜槎身老空山處士家一徑梅香雲滿地¶
<pb:KR4h0160_WYG_062-16b>¶
半窗花影月籠紗常穿謝氏登山屐慣設孫郎餉客𤓰¶
離亂固非疇昔比池塘難得為官蛙¶
　　喜余仲揚陪樞掾俞公芳催兵海道嵗晚逺歸¶
羽檄催軍嵗晚歸海南消息定何如腰邊雖少封侯印¶
囊底應多盪寇書越水閩山牽舊夢蠻煙瘴雨襲輕車短¶
衣匹馬男兒事莫戀丘園月下鋤¶
　　至正戊戌九日感懷賦十律見意云¶
呉楓初冷水痕收塞鴈南飛渡逺洲嵗月無情天地老¶
<pb:KR4h0160_WYG_062-17a>¶
江山不盡古今愁黄花漫引杯中物白髮空驚鏡裏秋¶
却笑桓温清讌後終然無夢到神州¶
漫多離思繞東籬舉目江山異昔時落日邊城悲鼔角¶
西風天地動旌旗荒邨亂後愁無酒野老胷中喜有詩¶
風景不同人事別菊花何必上寒枝¶
門掩東籬處士家每逢佳節惜年華黄花有恨驚秋老¶
白髮無情對日斜杜牧仙遊詩寡和王𢎞人去酒須賖¶
烏紗醉裏西風冷千古令人憶孟嘉¶
<pb:KR4h0160_WYG_062-17b>¶
誰復攜壺上翠㣲干戈爛漫酒尊稀西風細雨黄花瘦¶
衰草荒煙白鴈飛落日有時懷故國舊居無主鎖空扉¶
龍山回首尤非昔長使英雄淚滿衣¶
晚對南山飲濁醪少舒幽憤醉醄醄雲邊黄菊紉芳珮¶
世上紅塵襲敝袍陶令官閒身尚健孟嘉帽落趣殊髙¶
登臨我亦秋風客虚負人呼一世豪¶
雲鎖當年落帽臺滿山黄菊為誰開久無異士髙人識¶
長有狂蜂妒蜨猜斜日東籬増感慨西風南國正塵埃¶
<pb:KR4h0160_WYG_062-18a>¶
如何得似承平舊與客攜壺共酒杯¶
慵整東籬貰酒缾白衣望斷夕陽亭征鴻北渡煙塵冷¶
戰馬南嘶草木腥嫩菊半開香未老竒峯相對眼中青¶
何當得與淵明約共醉秋風不願醒¶
風急登髙野客傷悲笳聲裏過重陽正須擊劒論孤憤¶
何暇攜壺舉一觴白骨不埋新戰恨黄花空發舊枝香¶
寒煙冷日東籬下西望柴桑路更長¶
悠悠江影鴈南飛黄菊飄香蜨滿枝斜日西風彭澤酒¶
<pb:KR4h0160_WYG_062-18b>¶
殊方異國杜陵詩煙巒慘澹山林莫霜葉蕭疎草木悲¶
醉後不思時節異半攲烏帽任風吹¶
滿城風雨晚凄凄城北城南盡戰車無藥可能醫世亂¶
有錢常欲買山居牀頭小瓮開新釀屋底明窗讀故書¶
園菊豈知吾輩意清香惟解繞茅廬¶
　　元宵雪感懷次韻¶
金帳羊羔酒裏仙醉觀皓鶴下瑤天寒英忽舞顛狂絮¶
香燄俄開爛漫蓮閬苑有花春未老芳城不夜月空圓¶
<pb:KR4h0160_WYG_062-19a>¶
茅齋僵卧袁夫子也翫鼇山嬾去眠¶
　　乙已正月十二日雪中感懷¶
梅李争妍冷更榮楊花飛絮溼尤輕雪梢香凍鸎聲澀¶
月樹光寒蜨影清兒女秪貪金帳樂英雄空老玉闗情¶
自憐衰朽心猶壯夢裏麾兵入蔡城¶
　　曲江老人錢惟善¶
　　　惟善字思復錢塘人領至正辛巳鄉薦官至副¶
　　　提舉張氏據呉退隠呉江之筒川又移居華亭¶
<pb:KR4h0160_WYG_062-19b>¶
　　　明洪武初卒思復長於毛氏詩學強記而多才¶
　　　鄉試時以羅刹江賦命題鎖院三千人不知羅¶
　　　刹江之為曲江也思復引枚乗七發為據其首¶
　　　句云惟羅刹之巨江兮實發源於太末大為主¶
　　　司所稱由是知名號曲江居士又自號心白道¶
　　　人所著江月松風集陳衆仲為之序謂當壯盛¶
　　　之年未嘗有紛華之悦觀其為詩妥適清蒨娓¶
　　　娓乎有唐人之流風焉思復與楊亷夫倡和有¶
<pb:KR4h0160_WYG_062-20a>¶
　　　句云笠澤水寒魚尾赤洞庭霜落樹頭紅又云¶
　　　漢史丁公那及齒陶詩甲子不書元葢有感而¶
　　　言之也(錢思復江月松風集十二卷焦澹園經/籍志不載又考列朝詩集中録思復詩)¶
　　　(九首得之賴良大雅集所載者而已練川陸子/垂家藏思復手書詩集後歸於秀州曹倦圃友)¶
　　　(人金亦陶鈔得之合之甫里許氏所藏與陸氏/原本無異倦圃云余家藏元人真蹟有思復詩)¶
　　　(乃知江月松風集尚多遺佚思復以書/名卷册流傳人間者隨見當補入也)¶
　　對月酌酒¶
對月不飲酒何以陶吾生明輝散空白照我千載情泠¶
<pb:KR4h0160_WYG_062-20b>¶
然輒忘寐但覺風露清寒蛩雜羣籟天地皆秋聲流光不¶
可駐長江終夜鳴酒盡月欲墮浩歌倚曽城¶
　　送酸齋學士之西川¶
薊北文章客風流迥不羣潮聲秋別夢月色夜留君三¶
峽呑秦樹千峰抺楚雲形骸捐水石來徃更殷勤¶
　　靈壁手印篇(并/序)¶
　　　漢以江都王女細君嫁烏孫王女過靈壁嘗扶以¶
　　　石後人鐫石為模腕節分明故述其事而為之辭¶
<pb:KR4h0160_WYG_062-21a>¶
漢香飛入烏孫國踰白龍堆行絶域萬里窮愁天一方¶
曽駐鳴鑣倚靈壁靈壁亭亭立空雪石痕不爛臙脂節¶
神飇吹影髙撩秋提雲欲補中原月穹廬作室牆以旃¶
珮環魂託胡歌傳當時雙淚灑成血血成碧色苔花堅¶
青塚相望去不歸歸時定化黄鵠飛千年恨隔氊城夢¶
漢使者過空沾衣¶
　　王氏節婦詩(并/序)¶
　　　丙子嵗天台王氏妻為兵所掠至嵊縣青楓嶺嚙指¶
<pb:KR4h0160_WYG_062-21b>¶
　　　題五十六字石上投&KR1443;江而死迄今血書宛然泰¶
　　　定初邑徐丞始上其事請立廟旌之晉張仲舉首¶
　　　倡作詩一章邀好事者同賦又聞丙子間襄陽賈¶
　　　尚書兒婦韓魏公五世孫也岳州破被虜之明日¶
　　　以衣帛嚙指書長詩渡江中流自溺而死其詩多¶
　　　有可稱者有江南無謝安塞北有王猛之句士大¶
　　　夫咸膾炙之因感其節同其事類故并及之云¶
昔年襄陽賈尚書兒嫓韓氏身𦵏魚當以血濺雲錦襦¶
<pb:KR4h0160_WYG_062-22a>¶
至今波蕩青瓊琚嚙指堂堂丈夫氣乃見蒼茫甲兵際¶
倚舷不忍渡中流翻然直向龍宫逝嗟嗟赤城王氏妻¶
青楓嶺滑愁雲低&KR1443;江水黒幽魂啼峭壁萬仞無由梯¶
望夫不來歸路迷石痕雨碧風淒淒君臣失國時所偶¶
兒女喪家我何有丹精貫日照不朽朝廷立廟&KR1443;江口¶
荆揚孰謂風俗媮嗚呼貞節無與儔二女允也忠義流¶
他年太史須編收¶
　　八月十五夜風雨後見月有懷¶
<pb:KR4h0160_WYG_062-22b>¶
天柱峯髙月華碧自古人間風雨隔飄然欲探蟾窟游¶
萬里陰霾妒良夕𤣥雲忽開黄道明顧兔涵秋抱氷魄¶
嫦娥偷藥長少年桂子薌霏羽衣溼飛仙挾我凌太清¶
萬丈寒光湛虚白美人不來空夜凉白紵歌闌露花積¶
　　送曹克明員外之湖廣省¶
錢唐西望武昌城天際飛艎幾日程三峽波濤下江漢¶
九疑雲霧接巫衡笑談落落蕭曹佐登覧蒼蒼屈宋情¶
更把文風變丹徼不須銅柱紀南征¶
<pb:KR4h0160_WYG_062-23a>¶
　　題杜甫麻鞵見天子圖¶
四郊多壘未還鄉又別潼闗竭鳳翔九廟君臣同避難¶
十年弟妹各殊方中興百戰洗兵甲萬里一身愁虎狼¶
寂莫當時窮獨叟按圖懷古恨茫茫¶
　　故宫春望次平禹成韻¶
登臨休賦黍離章千里江流接大荒劒鎖血華空楚舞¶
鏡埋香骨失秦妝薜蘿山鬼啼螢苑荆棘銅駝卧鹿場¶
寂莫萬年枝上月夜深猶照舊空牆¶
<pb:KR4h0160_WYG_062-23b>¶
　　早發葑門得風直抵皁林泊¶
白龍廟前風浪生扁舟初離闔閭城嬋娟霜月鴈千里¶
顛倒衣裳雞五更櫓荅漁歌江入夢帆迎野色樹移程¶
葦間何限秋蕭瑟愁絶胡笳出塞聲¶
　　述懷¶
倦游湖海十年餘人物如雲想國初貞觀名臣重房杜¶
建安才子數應徐聞雞起舞闗河壯射虎歸來事業疎¶
便欲巢松尋五老短檠依舊滿牀書¶
<pb:KR4h0160_WYG_062-24a>¶
　　宫詞二首和符安理鎮撫韻¶
放生池上月沈鈎掖樹如雲易得秋鐘動景陽梳洗早¶
轆轤聲轉井幹樓¶
夢驚鴛瓦落宫牆殿鎖長秋怨夜凉教授後庭今白髮¶
舊時博士漢披香¶
　　懷陳子敬王子仁¶
倦游年少滯江南憂患驚心百不堪韶海有人遺白葛¶
洞庭無客寄黄甘凉風拂袵聴喉囀夜雨移鐙覆手談¶
<pb:KR4h0160_WYG_062-24b>¶
寂莫嵗寒梅共我月明索笑碧雲檐¶
　　洛陽陌¶
驅車洛陽陌周道何逶遲玉帛走侯甸金湯固城池潘¶
令好桃李阮生多路岐銅駝卧荆棘索靖獨先知¶
　　長安道¶
車馬如流水樓臺結彩虹王孫來戚里豪士遇扶風不¶
覩衣冠盛空聞意氣雄鳶肩亦何事日莫醉新豐¶
　　闗山月¶
<pb:KR4h0160_WYG_062-25a>¶
落落漢時月蕭蕭古戰場揚輝子卿節逐影細君裝髙¶
映玉闗外低沈青海傍不似閨中夜秪照繡鴛鴦¶
　　折楊栁¶
何處好楊栁攀條贈逺行花飛渡江水客醉蹋歌聲秋¶
色彫榆塞春陰接鳳城一枝不敢折為近亞夫營¶
　　湘淚竹管¶
黄陵廟前捐珮玦龍彩搖文織湘血翠帷塵滴不乾雲¶
湘水無聲楚魂咽蠻娘㺯作呉娥吟五音嘹亮生枯節一¶
<pb:KR4h0160_WYG_062-25b>¶
聲直向天上聞手挾飛仙挽秋月嗚嗚似向煙中語十¶
二螺鬟排律吕黄鶴樓空人不還斷腸聲裏招神女¶
　　早起¶
披衣起危坐心清聞曉鐘流光入窗白月澹西南峯游¶
魚躍風藻幽禽翻水松青山如膏沐逺樹煙為容舟人¶
與漁子菰蒲深處逢¶
　　保叔塔¶
金刹天開畫鐡檐風語鈴野雲秋共白江樹晚逾青鑿¶
<pb:KR4h0160_WYG_062-26a>¶
屋巖藏雨黏崖石墜星下看湖上客歌吹正沈冥¶
　　送著作兼善赴奎章典籖¶
龍飛天子中興年使者弓旌集俊賢閶闔早朝班玉筍¶
瀛洲夜直賜金蓮五經同異須劉向三絶才名數鄭䖍¶
黼黻當時遺老在長歌黄鵠送樓船¶
　　題金明池圖¶
金明池涌橐馳虹駕幸瓊林嵗嵗同貔虎羽儀陳鹵簿¶
魚龍角觝戲珠宫樂游臺殿今成沼習戰旌旗昔蔽空¶
<pb:KR4h0160_WYG_062-26b>¶
寂莫畫圖傳後鍳六飛回首塞塵紅¶
　　悼西山猨¶
老衲敲松喚不還黒衣何處落潺湲慣曽索果西湖上¶
無復號弓楚峽間桂月影沈千尺樹嘯雲聲斷萬重山¶
羈雌寂莫成孤怨更約他生獻玉環¶
　　題廣㣲天師昇龍圖¶
嘘氣乗雲薄太清墨卿靈怪硯池腥波濤光彩失雙劒¶
風雨晦冥驅六丁朱火騰空超碧落翠鱗垂水捲滄溟¶
<pb:KR4h0160_WYG_062-27a>¶
真人上挾飛仙去安得攀髯過洞庭¶
　　春游曲和傅子通韻¶
蛾睂曉壓黛雲冷蟻波渌泛秋蛇影千金難買能賦人¶
轆轤聲沈舊空井青絲不梳慵蚤起十二螺鬟翠相倚¶
鸚鵡解言天上愁紅雨香漂御溝水羲車急急催飛光杯¶
中淺深愁短長東鄰誰唱斷腸曲游絲落絮春茫茫¶
　　劉時中待制見和定山十詠作詩以謝¶
玉堂學士來湘中笑攬衡霍呑雲夢西瞻峨睂呼太白¶
<pb:KR4h0160_WYG_062-27b>¶
南望蒼梧登祝融射魚昔號𤣥真子樵青隨處攜詩筒¶
扁舟匹馬萬里外曽渡瀛海過崆峒識荆再拜二十載¶
棄繻誰復憐終童辭官錢塘聴江雨願言擊壤歌元豐¶
定山品題自靈(缺/)屹然當道江争雄雲泉靈洞自竒絶¶
燒丹嘗聞留葛洪浮山下鎖蛟龍窟百川砥柱為之東¶
五雲髙標太古雪月輪直上清虚宫招提翬飛翥龍鳳¶
漁子暝宿蘆花風是間勝槩難指數作者徃徃皆名公¶
山靈昨夜見我夢喜得珠玉傳無窮杖屨何時此幽討¶
<pb:KR4h0160_WYG_062-28a>¶
潤色舊觀重發幪問公前身竟誰是香山居士東坡翁¶
　　江聲得五字¶
小海歌闌渺平楚中流日莫猶鳴櫓怪疑鐵笛和龍吟¶
清應冰絃出魚舞響入蘆花暗長潮寒呑樹影晴飛雨¶
遡源欲聽巫峽秋夢繞蛾睂月三五¶
　　奉和太常博士桞公浦陽十詠詩(録/四)¶
　　　龍峯孤塔¶
巋然特立梵王宫梯級惟容鳥道通翠壁雲綃紅劫火¶
<pb:KR4h0160_WYG_062-28b>¶
鐵檐鈴雨落秋風髙標插漢蒼龍左倒影横江白鶴東¶
何日捫蘿尋勝迹不愁千里目難窮¶
　　　南江夕照¶
日盡江南送夕陽空明直下接魚梁千重雲岫連平逺¶
五色霜林映渺茫孤鶩倒飛天上下長虹髙卧水中央¶
白雲紅稻多秋思付與詩翁了醉鄉¶
　　　東嶺秋陰¶
青山失色暗丹楓廣野平林杳靄中半嶺無雲時慘淡¶
<pb:KR4h0160_WYG_062-29a>¶
尺天不雨亦空濛冥冥南向藏𤣥豹漠漠東開見白鴻¶
髙處夕佳難攬結埽除陰翳待雄風¶
　　　昭靈仙迹¶
肌膚冰雪藐神人此地昭靈迹未陳華表鶴歸終解語¶
鼎湖龍起復攀鱗雨香寳穡瓊田曉露冷琪花碧澗春¶
仙驛時隨青鳥去定陪崑圃宴羣真¶
　　述懷寄光逺并簡城南諸友二首¶
野人無事久忘機肯信紛華有是非花信欲闌鸎百囀¶
<pb:KR4h0160_WYG_062-29b>¶
麥芒初長雉雙飛書中嵗月仍為客枕上江山屢夢歸¶
時復思君倚深樹不知殘雨溼春衣¶
青青草色接平蕪翠涌千峯入座隅戴勝晨呼採桑女¶
於莬夜警牧豬奴羽觴洛水聞修禊單祫温泉想舞雩¶
欲泛蘭舟過春渚一樓煙雨似西湖¶
　　書懷¶
春夢渾難記年光不可留絮輕隨野馬黮熟醉林鳩緑¶
樹深藏徑青山直上樓功名等閒事一笑拂呉鈎¶
<pb:KR4h0160_WYG_062-30a>¶
　　送李徳夫福建運司書吏¶
呉栁初黄越樹丹照人秋色送征鞍雲隨親舍回揚子¶
山引郵城入候官萬石鹽饒輸海賦兩朝魚上助盤餐¶
武夷我有南游約欲借扶搖駕羽翰¶
　　與黙齋先生聫句成口號¶
官栁新晴啼乳鴉外甥昨夜喜還家河魨江鱭都供酌¶
獨奈春寒惱杏花¶
　　粉團花下夜飲¶
<pb:KR4h0160_WYG_062-30b>¶
萬花碎翦玉團團晴雪飛香夜不寒恰似玉人相對立¶
酒尊移月近前看¶
　　九月晦日張機仲同宿明慶亨㑹堂上人房是夜¶
　　　讀羅昭諫詩¶
寳坊金碧近閭閻閣道沈沈警夜嚴萬石華鱷驚海獸¶
四檐鐵鳳語蜚亷傷時我豈同昭諫覓句師能及道潛¶
一榻茶煙清夢熟因思松瀑灑冰簾¶
　　元宵偶作¶
<pb:KR4h0160_WYG_062-31a>¶
彈壓城池夜屬櫜放鐙那復事奢豪水晶宫裏香風細¶
曽見神仙駕六鼇¶
　　正月十六日遊湖上¶
東風杖屨偶相從試傍新隄覓舊蹤花竹園池通一徑¶
金銀樓閣倚千峯林煙日午青先暝湖水天寒緑未濃¶
賣酒壚頭人似玉抱琴時復醉臨邛¶
　　張園雜賦二首¶
清夜無眠疊鼓催竹梢垂露㸃蒼苔滿池月色如霜白¶
<pb:KR4h0160_WYG_062-31b>¶
一片鼃聲似雨來¶
螢火隨風撩亂飛樹頭殘雨滴人衣無端疎竹偏宜月¶
寒碧蕭蕭光入扉¶
　　送李可渡¶
暫駕仙舟絶海濤未應歸夢又金鼇漢家長者為廷尉¶
江左參軍辟掾曹十日蛟鼉淮浪静九天鷹隼朔雲髙¶
匡時有用須公等莫遣呉霜㸃鬢毛¶
　　送陳衆仲之官翰林應奉¶
<pb:KR4h0160_WYG_062-32a>¶
畫鷁齊飛發棹謳泛江幾日過揚州曉雲最白梅花驛¶
春雨初香杜若洲一代文章闗氣運十年館閣擅風流¶
緑波草色連天逺不是尋常送別愁¶
　　和季文山齋早春二首¶
方壺元不離人間倚遍東風十二闌煙雨樓臺春似畫¶
水雲窗戸晝生寒遙知洗鼎煎茶待定許敲門借竹看¶
醉後石橋花爛漫翠禽啁哳在檐端¶
落梅風細小窗寒石上餘香㸃㸃斑不惜壺觴千日醉¶
<pb:KR4h0160_WYG_062-32b>¶
只愁庭館一春閒澗雲生白元非雨江樹排青更有山¶
攜取畫圖溪上去鶴聲應到夢魂間¶
　　題子昻疎竹逺山圖¶
玉立湘江闊東風不自持巫山何處是春雨埽蛾睂¶
　　晚雨過白塔¶
宋宫傳是唐朝寺白塔崔嵬寢殿前夏雨染成千樹緑¶
莫嵐散作一江煙蒼苔門外銅鋪暗細栁營中畫角傳¶
寂莫葫蘆宫井畔野人拾得舊金鈿¶
<pb:KR4h0160_WYG_062-33a>¶
　　送王舉之入京就簡樵谷¶
短衣匹馬佩呉鈎欲寫闗河萬古愁射鴈秋風髙紫塞¶
聽鸎春色滿皇州黄塵驛路三千里白玉京城十二樓¶
無酒送君懷抱惡過江為覓故人舟¶
　　題魯彦康所藏范寛山水手軸¶
看雲終日坐蒼苔溪上千峯紫翠堆種竹人家臨水住¶
抱琴客子過橋來欲書盤谷先生序更把潯陽處士杯¶
他日卜居能似畫草堂題作小蓬萊¶
<pb:KR4h0160_WYG_062-33b>¶
　　寄吕彦孚¶
覓句隠烏几談經坐虎皮乾坤秋已半風雨夜何其聚¶
散偏相憶窮愁不自悲但令交有道莫惜鬢成絲¶
　　至元六年庚辰十又二月庚辰朔己亥大雨雪戊¶
　　　申復雨雪至七年辛已正月朔旦已酉雨雪大¶
　　　作癸丑甲寅復大雪因賦詩以記¶
城郭雪深三四尺窮谷大川那可量虎狼憑威肆貪虐¶
雀鳥凍死何哀傷海中三山失顔色堯時十日無晶光¶
<pb:KR4h0160_WYG_062-34a>¶
梅花相看夜忘寐門外不知廻野航¶
　　極目亭¶
南望富春渚雲山縱復横野陰低驛樹秋色帶州城千¶
古共登覧一江空戰争海門遙見白應是晚潮生¶
　　雨後登呉山過城隍廟眺望¶
偶向呉山髙處望凄凉猶自覺繁華百年香火祠神宇¶
二月笙歌賣酒家渺渺風帆來海島冥冥江樹接煙沙¶
倚闌貪看西湖上古木荒城日又斜¶
<pb:KR4h0160_WYG_062-34b>¶
　　漁邨意¶
丙穴魚來江盡頭𤣥真卜築更深幽對門燈火三家市¶
何處煙波萬里舟明月竹枝揚子夜西風木葉洞庭秋¶
棹歌一曲閒來徃指㸃儂家鸚鵡洲¶
　　一峯晴雪(石/名)¶
醉倚崔嵬夢剡溪覺來翻訝衆峯低孤標想見天山北¶
萬里飛來蜀國西每怪珠光含霽月不知玉氣呑晴霓¶
風流欲喚坡仙起雪浪齋中共品題¶
<pb:KR4h0160_WYG_062-35a>¶
　　題馬逺畫商山四皓圖¶
已剖巴陵橘猶歌商嶺芝避秦非避漢一出繋安危¶
　　題宋徽宗畫貍奴銜魚圖¶
徽廟宸翰世已無銜魚隨意寫貍奴鸞輿北狩知何處¶
惆悵春風看畫圖¶
　　送賈元英之照潭¶
照潭遙望九華山弓馬蕭蕭日莫還夢裏無題惟寄内¶
胷中有䇿欲平蠻落花閉户眠黄犬明日開籠放白鷴¶
<pb:KR4h0160_WYG_062-35b>¶
絳灌何曽輕賈誼早隨鵷鷺入朝班¶
　　西湖竹枝詞四首¶
貧家教妾自當壚馬上郎君不敢呼折得荷花待誰贈¶
葉間紅淚滴成珠¶
春日髙樓聞竹枝梨花如雪栁如絲珠簾不被東風捲¶
只有空梁燕子知¶
日莫天寒野水濵孤山愁絶四無鄰誰家處子如冰雪¶
行傍梅花不見人¶
<pb:KR4h0160_WYG_062-36a>¶
阿姨住近段家橋山妒蛾睂栁妒腰東山井頭黒雲起¶
早廻家去怕風潮(西湖志餘稱思復以羅刹江賦得名/常作西湖竹枝詞十首有云阿姨住)¶
(近段家橋瞿元範戲之云此段家橋創見却與羅刹江/不同也瞿宗吉嘗盡和之云昨夜相逢第一橋自将羅)¶
(帯繫郎腰願郎得似長江水日日如期兩度潮又云裏湖/外湖波渺茫兩岸人家多種桑採桑不怕霧露溼惟願)¶
(朝朝逢著郎大/為思復奨許)¶
　　篆冢歌(并/序)¶
　　　雲間善篆以所書瘞之細林山中題曰篆冢爰¶
　　　來徵詩遂賦長句以寄(雲間者朱芾孟辨/也又見董佐才詩)¶
<pb:KR4h0160_WYG_062-36b>¶
包羲卦畫龜龍出頡俑造書鬼夜泣俯觀鳥獸迒蹏迹¶
依類象形文字立以迄五代咸東封改易殊體靡有同¶
周官保氏教國子六書大義開羣䝉太史籀文古少異¶
小篆從省由秦始倉頡爰歴博學篇三家著述初傳世¶
秦燔經籍獄訟熾乃當𨽻書趨約易古文雖絶漢章行¶
尉律學童仍課試東閣祭酒太岳孫夙嘗受業賈氏門¶
憫悼俗圖昧所向博采籀古加討論揭示上下明指事¶
轉注假借形聲意立一為端亥畢終分別部居不雜廁¶
<pb:KR4h0160_WYG_062-37a>¶
亘千萬古知字原昭若列星麗躔次中興斯學曰陽冰¶
入室操戈何背戾二徐訓釋浩江河仲也祛妄言不頗¶
(徐楚金著祛妄/辨李陽冰之誤)呉興張有爾傑出復古正俗訂舛訛布¶
衣道士錢道住玩世端如郭忠恕三十六舉僅成篇蟬¶
蜕遺蹤不知處席中如帯惡安西鼓皮離禹良可吁漢¶
家去古尚未逺成皋印文猶重摹雲間苦嗜古手校科¶
蟲辨魚魯明窗浄几風日佳臨模一埽千番楮商彛周¶
鼓真吾師□匾沈著沙畫錐鸞廻鳳翥龍夭矯長戈短¶
<pb:KR4h0160_WYG_062-37b>¶
劒相交馳書草日積充棟楣保愛何啻壁與珪細林山¶
中一杯土緗笈緘縢重閉之於乎禊帖藏玉匣終致温¶
韜舉䒩臿亦恐虹光夜燭天定有竊開窺筆法冢頭草¶
鳴寒蛩薶文瘞筆同髙風三千年見白日好事應營馬¶
鬛封¶
　　清逸齋¶
神仙官府曽為吏一日乗風即掉頭太白豈惟陵鮑謝¶
元卿只合友羊求門前種樹雲連屋湖上聽潮月滿樓¶
<pb:KR4h0160_WYG_062-38a>¶
遙憶五經名隠地峩睂髙聳蜀天秋¶
　　杏花¶
等鸎期燕引遊蜂知隔垂楊第幾重壇近緇帷忘晝永¶
宫催羯鼓助春濃絳煙輕潤香鬚裛紅雪乾團粉淚鎔¶
寂莫曲江人不見貞元朝士憶時雍¶
　　送魏好義尹分水賦十六瀨¶
東來衆水發新安歴歴桐川第二灘萬疊冷雲藏亂石¶
一江春雨落驚湍青山隔樹連漁浦白鳥迎潮入釣壇¶
<pb:KR4h0160_WYG_062-38b>¶
地占客星髙隠處時飛鳬舄上巖端¶
　　次陳君瑞遊鳳凰山光明寺¶
左瞻劒㦸龍門竝上脱冠巾鳳髻雙齋近木魚鳴晝廡¶
行遲松鼠落晴窗雲深不覺山藏寺溪漲應隨雨到江¶
未識此中真樂地三生先喜俗緣降¶
　　偶成¶
苔花洗春雨藉此聽潺湲終日無客至滿樓都是山¶
　　和王仁仲見寄¶
<pb:KR4h0160_WYG_062-39a>¶
齒髮已如許江湖何所之忽收前月信未和去年詩至¶
寳懷雙璧新愁理亂絲為親能捧檄此意獨余知¶
　¶
　¶
　¶
　¶
　¶
　¶
<pb:KR4h0160_WYG_062-39b>¶
　¶
　¶
　¶
　¶
　¶
　¶
　¶
　元詩選初集卷六十二¶
