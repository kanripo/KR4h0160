# -*- mode: mandoku-view; -*-
#+TITLE: 元詩選
#+DATE: 2015-08-25 00:43:32.341938
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 初集卷十六
<pb:KR4h0160_WYG_016-1a>¶
欽定四庫全書¶
　元詩選初集巻十六　　　庶吉士顧嗣立編¶
　　紫藤花歌(并序/)¶
　　　癸未嵗三月二十八日宋賔客乗澤車過道宫¶
　　　訪子時庭中紫藤花盛爛若錦擒道師蕭公邀¶
　　　宋與子坐藤陰下尋友人張明之亦至酒數行¶
　　　開口笑粲殊適然也宋因出名紙屬予作字一¶
　　　春天氣不佳此日頗清潤可愛既援毫覺幽香¶
<pb:KR4h0160_WYG_016-1b>¶
　　　馥郁時集筆端放手喜書初不計其工拙也遂¶
　　　話及樂天夢元九故事予曰二公雖神交如此¶
　　　恐未若今日之樂衎也若取紫桐詩例賦長句¶
　　　歌之以為他年林下一段竒事可乎宋曰吾子¶
　　　便可承當遂率爾而作歌曰¶
竹宫瑣忩雲霧垂紫藤花發何葳蕤仙家駐景出異供¶
横掩桃李無晶輝羣蛟奮勢力猶困鱗鬛不耐淒風吹¶
天孫夜擲紫霞被滿意下覆須春曦幽禽縮喙不敢啄¶
<pb:KR4h0160_WYG_016-2a>¶
囚鎖恐泄蒼精機又如王愷紫絲障誇雄鬬侈光陸離¶
倒冠落佩衆賓醉臨風零亂千纓緌虯柯扶疎散蒼翠¶
季倫擊碎珊瑚枝青宫賓客今園綺杖藜來扣仙人扉¶
遥驚紫豔翻半空造物乃爾爭新竒君不見香山老居¶
士夢與元九神交馳覺來清吟增悵望紫桐花下空懐¶
思何如吾儕時燕集對牀話久藤陰移興餘屬我埽牋¶
素爛柯不著山間棊刺簷入戸要學騰蛟螭鳥歸花落¶
香下來時集毫彩霑人衣一杯春露助香潤清氣貯滿¶
<pb:KR4h0160_WYG_016-2b>¶
詩人脾依依青裊厨煙起好命庖人辦新美炷香供具¶
禱羣龍莫學癡藤蟠未已燕南饑民饑欲死(時普旱無/雨二載矣)¶
　　滹沲秋漲行(七月十日前/次范家渡)¶
君不聞蒙莊説秋水兩涘猶見馬與牛今年滹沲水大¶
漲墟落濈濈生魚頭雲䒱老雨注萬壑上不少止下可¶
憂馮夷不受土所制黒浪怒蹴黿鼉遊望洋東視誇海¶
若似憤蛙比跳躍井坎湫金行氣肅坎宜縮狂瀾不逐¶
西風収東行我濟小范口水勢淼漭方淫流秋禾盡為¶
<pb:KR4h0160_WYG_016-3a>¶
魚鼈餌廬舍漂蕩迷田疇二年旱暵例乏食彼稷幸得¶
逢今秋嗟哉一飯到口角渰沒無望將誰尤河防久廢¶
不復古惟預揵治為良籌翻隄決岸勢不已雖有人力¶
誰能謀近年遇災幸無事其或成患徒嗟諏兩河農民¶
被災者逃避無所栖林丘夜深投宿聞聚哭悲聲暗與¶
蟲聲啾¶
　　平原行(至元甲申/嵗正月作)¶
羯奴騁兵傷濫恩天寶之禍將自焚三郎宫中畧不省¶
<pb:KR4h0160_WYG_016-3b>¶
履霜有戒知何人平原蹇蹇真王臣沈慮久識幽營氛¶
泛舟從酒運竒畧一日樓櫓驚雲屯鐵轝南來從獵火¶
河朔風靡煙塵昏孤城平地獨與抗勇鼓義旅爭鯨吞¶
西開土門掎蛇陣南激睢守遮厓垠滔天腥穢思一埽¶
誓與此羯不兩存書生信能立大事竟掣賊肘西南奔¶
事雖曠代有足感魯公之義世所尊我來弔古増永慨¶
蒼煙草樹連荒闉欲尋遺廟不復見寶刻留在東方珉¶
栖盖亭前野日曛平原城下酹忠魂朝廷何嘗容直道¶
<pb:KR4h0160_WYG_016-4a>¶
志士蹈難甘捐身此心自視無愧已一時知否非所論¶
嗟予何者敢跂慕屢書不厭梟鸞分當年紀載兩鬼域¶
九泉奄奄隨埃塵先生一死固不朽雅操何翅同松筠¶
故應烈日秋霜氣千古堂堂凜若神¶
　　華不注歌¶
齊州山水天下無濼源之峻華峰孤秦鞭有力驅不去¶
天遣一柱標齊墟初疑太素女媧氏補天斷手兹遺餘¶
又如翠鳯翥郊藪來應世瑞開昌圖南山連絡雖可愛¶
<pb:KR4h0160_WYG_016-4b>¶
未免阿附相承趨孤撑直上夾石碣猛視又似天門貙¶
慶封齊豹兩元惡哆齧猶露雄牙須不然齊太史寃血¶
凝碧老不渝化成直筆插天外堂堂使表春秋誅乾坤¶
乃有此雄跨未許鵲藥爭頭顱江山勝概儘軒豁逺客¶
吟晀増躊躇李白上天不可呼雲煙變化何須臾後人¶
摹冩覷天巧百匝空繞青芙蕖文章李杜光燄在有詩¶
無詩將何如我思齊晉迭雄長山靈枉被兵埃汚桓公¶
九合猶霸事三周其下真非諛會須扶策凌絶頂望入¶
<pb:KR4h0160_WYG_016-5a>¶
蒼梧叫帝虞¶
　　椒蘭怨¶
昭皇迫東遷望絶忠臣援堂堂鴈門兵秪足速禍變帝¶
酣長星杯醉魄迷椒殿神龍失水機上肉惡梟啄門夜¶
漏半龍興赤霧天為紅一竁三百皆皇宗唐家大業至¶
此盡自古亡國未有若此之哀恫梁王歸罪將誰紿奴¶
輩雖誅天有在金祥殿空殺氣髙賊珪白刃專相待¶
　　汜水行¶
<pb:KR4h0160_WYG_016-5b>¶
五季權在兵逆順繫財賄同光當宁能幾朝牝雞司晨¶
傾内外添都買宴物山積盡入掖庭充内費君王政荒¶
優宦狎將相無辜恣誅殺蜀資百萬賊所儌縱有其能¶
供近渇一夫夜呼汜水東絳霄樓頭兵反攻雍陵竟墮¶
所好死英武杳逐仙音空先皇有識如相問三矢雖還¶
未克終¶
　　通漕引¶
漢家鼎定天西北萬乗千官必供億近年職貢仰江淮¶
<pb:KR4h0160_WYG_016-6a>¶
海道轉輸多覆溺東阿距泉(清泉/縣)二百八瀹注西來與¶
清合安流取直民力省積水浮綱纔兩閘自昔河防爭¶
横議秖辦薪芻不勝計宣防瓠子至今悲以彼方兹功¶
極細役徒三萬期可畢一動雖勞終古利裹糧荷鍤去¶
莫遲行看連檣東過薊休説春潭得寶歌長笑韋郎空¶
侈麗從今粒米斗三錢狼藉都城樂豐嵗¶
　　李夫人畫蘭歌(為郎中孫/榮甫賦)¶
清閟堂深不知暑瑶草佳期夢𤣥圃孫郎笑折紫蘭來¶
<pb:KR4h0160_WYG_016-6b>¶
素影盈盈映修渚李夫人澹丰容天然與蘭相始終剡¶
藤一筆作九畹落墨不減江南工芳姿元與凡卉異曄¶
曄況是湘纍藂離騷不復作遺恨千古沈幽宫君看此¶
花有深意似冩靈均幽思悲囘風君家大雅堂文彩東¶
野翁併入慘澹經營中秋風拂簾秋日長芳霏霏兮汜¶
崇光淡妝相對有餘韻畫欄桂子空秋香淡軒託物明¶
孤潔五十年來抱霜節固知色相皆空寂妙得於心聊¶
自適仿像湘娥倚暮花黄陵廟前江水碧生平佩服真¶
<pb:KR4h0160_WYG_016-7a>¶
賞音升聞紫庭非素心喚起謫仙揺醉筆為翻新曲瀉¶
瑶琴(曲一/作操)¶
　(右夫人名至規號澹軒亾宋狀元黄樸之女長適尚/書李珏子早寡今年七十有二善畫蘭撫琴近為郎)¶
　(中孫榮父作九畹圖若與蘭為知聞也且自叙其後/云予家雙井公以蘭比君子父東埜翁甚愛之予亦)¶
　(愛之每女紅之暇嘗冩其真聊以備閨房之玩初非/以此而求聞於人也郎中以蘭省之彦一日來徵予)¶
　(筆遂誦㸃汚亦何忍但覺難為辭之詩以應之孫求/歌詩於予因樂為賦此者正取其節而不以其藝故)¶
　(也秋七月初吉/秋澗老人題)¶
　　清霜怨(贈呉省/參君璋)¶
<pb:KR4h0160_WYG_016-7b>¶
日落偶過呉郎家入門兩闌姚魏花金盤洗妝都幾日¶
已覺鬢亂釵横斜韓卿秉燭惜佳麗便恐翠袖倚竹空¶
春華鶴翎紅糝玉蝶粉墮髻睡美呉宫娃我欲問花不¶
解語何故忽爾令人嗟東皇醉暑初不問青女潛妬飛¶
銀沙花神斂袂避陰慘駐顔何有仙人砂京師各圃花¶
不少今嵗閒殺遊春車客懐豈獨被花惱俗事擾擾驚¶
無涯西風巷陌塵障面酒樓寂寂空簫笳我因未事得¶
閒在盡日飲客前溪芽天教世務不挂口遮眼幸有詩¶
<pb:KR4h0160_WYG_016-8a>¶
書葩時時弄筆散幽滯錢裹㤀計東坡又為花作譜見¶
衰盛自笑思澁頤空呀因聲寄謝紫山老落落髙舉凌¶
青霞¶
　　湖中後怨至元十八年嵗辛已冬十月按事順徳¶
　　　晨起燈下讀沈下賢文集偶賦此或云鄭即子¶
　　　春也¶
洛橋曉月光朦朧彼姝嬌啼橋水東鄭生蚤發與之遇¶
挈去媵御甘長終霧綃煙縠已戃怳九歌招魂皆楚風¶
<pb:KR4h0160_WYG_016-8b>¶
一朝謫滿與鄭訣云是蛟娣非凡庸岳陽樓髙花映紅¶
滿筵歌舞鮫人宫海風吹散歘不見倚雲望入湘江空¶
　　春夜宴史右相宅¶
勲閥汾陽業金貂漢相家陽春元有脚玉度瑩無瑕神¶
駿推宛馬跳梁笑井蛙相逢成夜集暢飲厭流霞綺席¶
圍聲妓銀箏合鳯琶晩妝添粉黛雜舞見渝巴鑪暖融¶
螺甲盤香供露芽透空敲雨杖促節摻漁撾侑食增陽¶
盛紓懐發興賖舊聲今漸逺新體此無加樓轉三更月¶
<pb:KR4h0160_WYG_016-9a>¶
燈垂半夜花歌長縈曲調獅猛奮須牙辭謝寧容退留¶
連暫樂佳直須窮薄(缺/)尤異是雄蹅登踏寒林判軒呈¶
迓古丫侍筵更紀僕歸燭黯籠紗下客陪簪玉清吟擁¶
鼻瓜嗣侯非自樂先業念無涯待士無疎宻籌邊靜譟¶
譁有時陳樂籍張宴為賔嘉此夕直儀鳯明朝等散鴉¶
寵光需北闕(時有進拜隆興省平章之耗又以二月七/日先相忌辰約徃汴京故第享祀故云)¶
春禴動南衙豈特調銀字重看拜白麻轉頭雖契闊後¶
話足雄誇碧草傷淹賦清江弔屈沙别懐増惓惓獨鴈¶
<pb:KR4h0160_WYG_016-9b>¶
漫啞啞霄漢嗟垂翼庭階愧倚葭情悠天共逺心在地¶
無遐會作登樓客聊停泛斗槎朱門三十載未分鬢空¶
華¶
　　謁武恵魯公林墓四十韻¶
金馭成陰朽山東自古彊限田標鎮戍積憤致搶攘武¶
恵當年傑天心霸業匡雲龍時際會風虎日翺翔五十¶
連城重三千戰士良一朝歸版籍遺愛在耕桑甫定先¶
文治來威戒伐張儉恭希大帛號令肅秋霜氣革耰鋤¶
<pb:KR4h0160_WYG_016-10a>¶
擾風還禮義鄉頌方歌魯盛人駴隕星鏜雲出青崖頂¶
烏瞻泰岱傍驅車經鵲里故宅似汾陽山倚祁連冢祠¶
荒緑野堂門旌虚將幄燕寢尚清香有客追疇昔懐人¶
動慨慷王師初破汴河朔久淪綱文物隨雲散招徠不¶
一亡盡収周禮樂重闢漢科章清秩銓華省羣英萃郡庠¶
有金皆冶器無玉不追章蓄徳需明主流波及四方星¶
躔從落落奎彩獨煌煌嗣相圖光紹先猷在益彰雪山¶
宜久重世業寖丕昌帝道開中統皇風煽八荒重推黄¶
<pb:KR4h0160_WYG_016-10b>¶
閣相輕是尚書郎兩署分荷橐千官列鴈行至今稱濟¶
濟所在見蹌蹌原治無多術推賢用叵量措材真得所¶
収效儘非常侯國能如此朝家化更皇闡明雖實理勉¶
勵乏明揚一代徐通議中流號巨防試圖援手助潛有¶
跋胡妨薄宦新過魯諸生懼面牆泮田饒樂育師授奈無¶
望可惜絃歌地虚成笱在梁力扶雖切切事迫去遑遑¶
量分功名薄傷時涕泗滂野煙知客恨先自柏城蒼¶
　　靈巖寺二十六韻¶
<pb:KR4h0160_WYG_016-11a>¶
中土論名刹兹山第一巖地靈連海岱境勝隔仙凡紺¶
殿通虚閣丹崖間翠嵐天低神寶嶺佛出證明龕鷄警¶
陰魔㬥僧馴怒虎眈定師興寺始黨刻不辭慚石狀殷¶
公怪眉龎老衲毿鐘聲盤絶壑幡影走枯柟法䕶雙欏¶
樹經嚴七寳圅巢棲松鶴赭茗瀹露泉甘花雨濛沙界¶
巖團抱碧潭布金仍趙魏仰食不耕蠶富覽山無盡幽¶
尋力不堪㣲官嗟縛律小隱欲投簪吟就籃輿徃禪思¶
玉版參靜縁天或假世味苦相諳城市蛙居坎功名蟻¶
<pb:KR4h0160_WYG_016-11b>¶
戰酣有來求福利誰復減嗔貪風化吾儒在慈恩釋氏¶
覃教崇縁世主風靡過周南以此山林勝皆為佛老探¶
兹遊聊適意他日儘横談翠琰詩如此清吟口詎緘顧¶
瞻因咄咄前後至三三山主留昏宿官程畏衆碞夕陽¶
人影淡猶惜動歸驂¶
　　送李郎中徳昌北還情見乎辭¶
一自新河别經今已十年為尋江表傳重㑹嶺南天鴻¶
鵠乗風健驊騮得路先鷄香芬省署襟誼動星躔洒落¶
<pb:KR4h0160_WYG_016-12a>¶
生平契留連祖送筵自嗟衰病客愁臥瘴江煙嵗月鄰¶
期耄鄉闗近五千依依枝遶鵲跕跕水飛鳶外望何其¶
切中堅未易鐫崇髙疇弗戀筋力若為前落日鄉音杳¶
秋空望眼穿委心歌已矣適意俟終焉行止雖存數周¶
旋正賴賢省臺公道在萬一故人憐¶
　　番禺杖¶
異種來番國知名自老坡杖才任操倚節目喜摩挲尺¶
度天然足柑黄氣色和竒姿含海霧孤植映江沱物眇¶
<pb:KR4h0160_WYG_016-12b>¶
離鄉貴材稀審實訛聲音鏗爪甲鱗介訝鮫鼉鞭馭真¶
雷策批亢格魯戈重輕欣得所長短稱閒拖扶老携行¶
便持危得力多金蛇僵自勁鮐背痒㤀苛不自浮槎使¶
來從老伏波見歸情鄭重未許老婆娑入手嗟神物傳¶
看駭玉柯支頤看月出横膝伴詩哦選勝尋泉石窮幽¶
入薜蘿有時兒女觸却恐鬼神呵盖節空笻竹神鋒黯¶
太阿笑揮堪解虎靜倚可降魔靈夀輕無賴梅條皺可¶
捼花藤昏玳暈斑㸃慘湘娥桃竹那能比桄榔未足歌¶
<pb:KR4h0160_WYG_016-13a>¶
望塵甘却立斂跡總無過用舍時當審敲撞責果何更¶
防雷雨夜衝屋學陶梭¶
　　題常仁卿運使西覲紀行二首¶
九萬鵬摶翼孤忠駕使軺功名元有數風雪不知遥抵¶
北踰鰲極維南望斗杓胡生揺健筆且莫詫東遼(出五/代史)¶
(突厥附録同州郃陽縣令/胡墧忘歸中國作陷虜記)¶
三策條民便逾年致節旄夢驚羊胛日嶮歴幻人刀碧¶
盌昆堅異黄金甲第髙白頭書巻裏留滯敢辭勞¶
<pb:KR4h0160_WYG_016-13b>¶
　　秋夜¶
卧榻鋪筠簟風簷遞晩涼雲枯涵旱氣星爛射寒芒鐘¶
鼔寒更永乾坤夜色蒼時危闗百慮低首拊空牀¶
　　星子鎮道中¶
北下星闗道川開百里寛夢殘傾錦帢吟細緩征鞍土¶
峽深囘洞山田疊醮壇一杯亭傳酒來為敵霜寒¶
　　田間¶
斜日秋𤓰圃雲間雨過初平疇交晩吹涼意滿輕裙草¶
<pb:KR4h0160_WYG_016-14a>¶
木浮元氣河山擁草廬拊心欣有得重展故人書¶
　　午憩陽城北龍泉寺¶
倦客鞭催急龍泉一解鞍在家貧亦好行路古來難寺¶
古松杉老山空水石寒萬松亭廢久重拂短碑看(碑大/定間)¶
(澤州刺史楊庭/秀撰真竒作也)¶
　　清苑道中¶
野店春風裏行人避繡衣劒華寒有暈山日慘無輝孤¶
隼梢雲下羣鴉結陣飛驚鷗無逺泛事外本㤀機(又作/澄清)¶
<pb:KR4h0160_WYG_016-14b>¶
(吾有志天/意肯從違)¶
　　辭長樂先壠(并序/)¶
　　　已丑嵗秋九月二十六日將赴任福唐拜辭長¶
　　　樂先壠歸宿野竹趙氏田舍且喜聞村之故名¶
　　　因有是作(謂野竹訛/為野猪)¶
展墓過農里銜恩使逺方氣隨天北轉人與鴈南翔肝¶
膽孤忠在江湖去路長此囘當自信不必泥行藏¶
　　望舍弟消息¶
<pb:KR4h0160_WYG_016-15a>¶
憶弟居穰縣嗟予宦建陽三書曽未報一别漫相望喜¶
信占晨鵲清吟夢夜牀殘年能幾許長與汝參商¶
　　髙郵道中¶
築甬餘三百灣環䕶漕溝重橋穿寶應一岸入高郵水¶
陸開亭轉烽煙靜塞愁腰纏無十萬官遣上揚州¶
　　望嶺¶
谿嶺無千里﨑嶇半月間事機須勇退天意許生還順¶
處從多厄趨時免強顔越禽忻我徃長路語闗闗¶
<pb:KR4h0160_WYG_016-15b>¶
　　首夏家居即事二首¶
懶幘從鬅鬢披衣任曳裾都忘身外事貪讀意中書比¶
老心能爾雖貧樂有餘繞園欣細履樹影緑扶疎¶
竹茂資泉潤花榮藉圃沙鈎簾來舞燕鎖樹䕶栖鴉客¶
至留酟酒吟長待煮茶幾時容却埽一向似仙家¶
　　和仲常牡丹詩(三月二十三/日飲中作)¶
漢殿承恩早金盤薦露新色酣中省樂香重錦窠春儘¶
殿羣芳後誰辭載酒頻清如司馬相也作插花人¶
<pb:KR4h0160_WYG_016-16a>¶
　　大行皇帝挽詞八首(并序/録四)¶
　　　至元二十一年嵗次甲午正月廿二日癸酉夜¶
　　　亥刻帝崩於大内紫檀殿既殮殯於蕭牆之帳¶
　　　殿從國禮也越三日乙亥寅刻靈駕發引由建¶
　　　徳門出次近郊北苑有頃祖奠畢百官長號而¶
　　　退臣惲職在詞館追思不已作挽詞八章庶幾¶
　　　鼎湖攀髯之意其詞曰¶
灤水龍飛日長楊羽獵時天顔凡五見雨淚遽雙垂化¶
<pb:KR4h0160_WYG_016-16b>¶
日中天赫陰靈萬國馳何由知帝力耕鑿樂雍熈¶
威破羣雄膽恩藏四海心聲明三五盛垂拱九重深國¶
論多儒斷天機入睿臨小臣𠢐面識無路洒松林¶
去嵗囘鑾輅旌旄擁萬靈今春辭畫翣弓劒閟泉扃黼¶
扆虚瓊島雲龍慘帝庭(是夜殿庭間有光煥爛/若燈燭然良久方散)詞臣思¶
補報淚濕簡編青帝系三宗上麟經一統尊火盤承正¶
據虎落入雄吞窮蹵南交獸奔騰北海鯤不教擒一索¶
遺恨付皇孫¶
<pb:KR4h0160_WYG_016-17a>¶
　　望淮¶
朝日慘無色昏昏水氣間到淮猶數里隔岸見尖山¶
　　夏夜¶
庭竹影扶疎清風晩騷屑夜涼人未眠卧看忩間月¶
　　夢中得¶
持酒濯利劒青蛇光黯然金鞭鞭駿馬汗血沾錦韉¶
　　披襟¶
涼風東北來蕩盡中夜熱起視河漢星㣲雲淡明滅¶
<pb:KR4h0160_WYG_016-17b>¶
　　送王嘉父¶
新知雖樂道彌親樽酒燈前便故人時宦儘從閒處著¶
浩歌還愛醉時真紅蓮幕府名兼隱春草池塘句有神¶
恨煞百門山下水錦波流不到東秦¶
　　清明日錦隄行樂¶
浪説蘭亭禊事修年年春好錦隄遊花翻舞袖驚歌板¶
栁隔髙城暗酒樓緑樹恐應春事老金鞭重為使君留¶
竹西路晩歸時醉何處珠簾半上鈎¶
<pb:KR4h0160_WYG_016-18a>¶
　　南城納涼晩歸¶
書院歸休日已曛南城風細晩相親坐來近市喧初息¶
歸到衡門夜向分矮榻趁涼欣稚子疎燈留影伴厨人¶
一杯粥了從髙卧須信閒身等策勲¶
　　送蕭四祖北上¶
丹鳯銜書下紫庭秋宵光動少㣲星蒲輪再起秦遺逸¶
天意將新漢典刑長策正勞黄屋夢故山從使白雲扃¶
中原有幸經綸了天外髙鴻本自冥¶
<pb:KR4h0160_WYG_016-18b>¶
　　雨中與諸公會飲市樓¶
每恨人生會合難興來一醉盡君歡雨沾翠佩簾花細¶
酒凸金杯飲興寛胡旋舞低翻翠袖串珠喉穩怯春寒¶
朝來酒醒蓬忩下依舊春風苜蓿盤¶
　　自適¶
旋収柏實炷爐薫紙帳低垂自有春竹几隱眠無俗夢¶
蒲團容膝勝華裀忩間白日驚濤迅門外黄塵萬事新¶
幸與聖賢相晤語未辭藜藿此生貧¶
<pb:KR4h0160_WYG_016-19a>¶
　　哀故宫¶
掖庭依約粉垣丹行入荒宫重黯然華表忽驚人世換¶
昆明重見刼灰寒石龍委地埋秋草湖玉臨池倚暮煙¶
滿目悲風吹酒醒東華門外淚闌干¶
　　登凌雲閣¶
布衣塵滿戴儒冠風袂來登上將壇棟藻雲飛朱栱濕¶
簷牙霜重玉梯寒風煙逺勝籌邊迥氣勢雄吞汴水乾¶
經畧江淮有成筭不須重展地圖看¶
<pb:KR4h0160_WYG_016-19b>¶
　　銅臺懐古¶
都邑盤盤據四衝登臨形勢覺天雄歌樓暖響春風細¶
綺陌香銷寶氣空笑著孱王承宋弊至今姦孽擅唐終¶
憑髙誰識神州恨付與衡漳日夜東¶
　　鎮州懐古¶
趙武雄圖不可尋風煙東接九門深炎涼到此分南北¶
戰伐無情自古今彈躡流風猶戰國椎埋遺俗帯燕音¶
劒歌不遇平原客落日滹沱動旅吟¶
<pb:KR4h0160_WYG_016-20a>¶
　　燕城書事¶
都會盤盤控北垂當年宫闕五雲飛崢嶸寶氣沈箕尾¶
慘淡陰風貯朔威審勢有人觀督亢封章無地論王畿¶
荒寒照破龍山月依舊中原半落暉¶
　　夏日南堂即事¶
一雨清涼恰四朝霧絲縈户見蠨蛸病因戒酒成真止¶
辭免書門絶妄交道拙尚憂兒墜簡家貧且喜稼盈郊¶
間庭緑蘚泥融徧燕子飛來補舊巢¶
<pb:KR4h0160_WYG_016-20b>¶
　　送王子初總管奉詔北上¶
聖代崇儒意匪輕徴車相望半諸生九天雨露思賢相¶
十載經綸見老成更化有方先定制捄時無驗是虚名¶
煙霄未遂攀鱗志葵藿空懐向日誠¶
　　開平晩歸(七月一日/授翰職)¶
龍首岡邊野草深秋風灤水動歸心百年蓬巷開圭竇¶
一日恩光照士林吟鬢有光浮鏡玉家書封喜認泥金¶
料應曉月簾櫳底乾鵲飛來報好音¶
<pb:KR4h0160_WYG_016-21a>¶
　　賦西域鸚鵡螺杯¶
老月淪精射海波珠繩分秀貫神螺鷓斑漬粉垂金薤¶
鸚喙嫌寒縮翠窠樽出癭藤紋浪異瓢成栁子腹空皤¶
飲餘疑與溪娘遇一笑相看發浩歌¶
　　宛葉道中¶
六合雲蒸一氣霾漫漫長路渇生埃詩從白雨明邊得¶
人自青山盡處來世路有機難預料劇談供笑不時開¶
濟時賴有諸君在漢苑秋風愧不才¶
<pb:KR4h0160_WYG_016-21b>¶
　　次宿汝樓韻¶
㣲雲河漢半晴陰夜景蕭森夢化城山色不隨喬木老¶
月華偏對故人明鶴縁露警清無寐蛙屬官居重有聲¶
廊廟只今紛治具正容堅坐看昇平¶
　　臨武堂讌醉後有懐省臺諸公¶
桂月流光雪滿臺月明人影兩徘徊行雲不逐歌塵散¶
往事還隨去鴈哀雙鬢入秋無可白寸心於世未全灰¶
遥憐紅藥堦前客玉樹相依一笑開¶
<pb:KR4h0160_WYG_016-22a>¶
　　夏縣道中¶
濕雲壓樹際岡平溽暑還因小雨增官事困人如縛虎¶
秋風吹野夢翻鷹趨時未必儒冠誤並隱端為野鶴憎¶
遥憶筠溪亭下水萬竿蒼雪照吟燈¶
　　餞陳簽省行臺西夏¶
漢家威徳際髦蠻牙孽其中慮阻艱金節逺開丞相府¶
春光先渡玉門闗正煩煙火通青海未用梯航致白環¶
銀字詔還知不逺好來彈壓紫宸班¶
<pb:KR4h0160_WYG_016-22b>¶
　　題趙宣撫樊川山中雜詠¶
蒼崖如削靜煙霏中有髙人住翠㣲夜鶴聽琴依蕙帳¶
曉泉和月落山扉一龕靜體炎涼理兩眼深明倚伏機¶
畢竟名髙難久卧野猿偷禠芰荷衣¶
　　至元七年庚午奉陪憲臺諸公闕下賀正口號¶
盤盤帳殿敞彤庭天仗宵嚴擁萬靈玉筍東班分列辟¶
龍墀首拜認前星煙蟠鼇柱霑吟袖樂泛仙音近御屏¶
嵗嵗大酺恩例溥自慚虚薄仰皇扃¶
<pb:KR4h0160_WYG_016-23a>¶
　　同馬才卿暇日登昊天寺寶嚴塔有懐¶
髙標直上跨蒼穹物外方知象教雄九陌市聲開曉色¶
兩都喬木動秋風遥憐漢馬屯湘渚安得長書附塞鴻¶
寂歴村墟野煙外誰家簾幙夕陽紅¶
　　追挽元遺山先生¶
文奎騰彩憶光臨孺子何知喜嗣音(予年廿許以時文/贄於先生公喜甚)¶
(親為刪誨且有文筆重於相權泰山㣲塵之説即欲/挈之西行以所傳畀予以事不克至今有遺恨云)党¶
趙正傳公固在陽秋當筆我奚任天機翻錦餘官様月¶
<pb:KR4h0160_WYG_016-23b>¶
户量工更苦心野史亭空遺事墜荒煙埋恨九原深¶
　　西苑懐古和劉懐州景融韻¶
彩鳯簫聲徹曉聞宫牆煙栁接龍津月邊横吹非清夜¶
鏡裏瓊華總好春行殿基存焦作土踏錐舞歇草留裀¶
野花豈解興亡恨猶學宫妝一色勻(踏錐舞名見景元/所録金人遺事)¶
　　糟魚¶
霜刀截斷玉腴芳暖貯銀罌釀粉漿錦尾帯頳傳内品¶
金盤堆雪喜初嘗解酲未減黄柑美雋味能欺紫蠏香¶
<pb:KR4h0160_WYG_016-24a>¶
一筯饜餘乗醉卧夢横滄海聽鳴榔¶
　　過沙溝店¶
髙栁長塗送客吟時驚時序變鳴禽清風破暑連三日¶
好雨依時抵萬金逺嶺抱枝圍野色行雲隨馬弄輕陰¶
揺鞭喜入肥城界桑柘陰濃麥浪深¶
　　山陽偶與大繼長相遇自辛亥年相别至今廿八¶
　　　年矣追念疇昔作詩為贈¶
解鞍林下振清埃懐抱樽前得好開白髪滿頭心事在¶
<pb:KR4h0160_WYG_016-24b>¶
青山當眼故人來風流自有髙賢識感慨還深漂母哀¶
讀盡深香轉蕭爽清吟不到伯倫臺(深香係繼長父宜/之文集號曰深香)¶
(閒適予此行本擬/遊百巖不果故云)¶
　　種玉亭(徐子方宣慰/有詩因擬作)¶
靈沼雲深寶氣存素蘤一夕發芳根煙中髣髴溪娘語¶
波面輕盈越女魂江月借妝増皓彩露華和屑貯芳温¶
夜深更待瑶環供細挹秋香共一樽¶
　　桃花菊(一名胭/脂紅)¶
<pb:KR4h0160_WYG_016-25a>¶
淚洒明妃寄露葩換根非為貯丹砂黄輕白碎空多種¶
碧爛紅鮮自一家騷客賦詩憐晩節野人修譜是頭花¶
九秋霜露無情甚時約行雲䕶彩霞¶
　　秋懐¶
醉頭扶起日三竿埽罷幽軒到藥闌傍架整齊書帙亂¶
繞籬料理菊枝殘日融虚閣留餘暖雨積髙空促早寒¶
處置身心閒裏過不將勲業鏡中看¶
　　丁亥嵗十月十日夜夢乗船渡一大河既濟望南¶
<pb:KR4h0160_WYG_016-25b>¶
　　　岸一閣髙數百尺忩户北向自簷至地上下以¶
　　　琉璃大簾垂蔽翠色半天甚竒麗也¶
雲間髙閣翠為簾疑是仙居擁衛嚴虹影蕩揺青帝闕¶
海風吹墮寶陀嵐半空倒景驚竒絶千丈揺光入顧曕¶
我自平生多異夢似憐方朔詫雄談¶
　　清明後一日雨中招林韓李三君子小酌且為梨¶
　　　花洗妝(時新植梨花/一株盛開)¶
花滿金罍酒滿樽一杯歡飲得佳賔近年樂事無今嵗¶
<pb:KR4h0160_WYG_016-26a>¶
此際閒身有幾人禄美勝於三品料臘香清徹六根塵¶
風簷數㸃催妝雨辦與梨花作好春¶
　　海棠¶
桃李無光分落英海棠姿色占春榮雲鬟緑擁妝初罷¶
醉臉紅勻睡未醒任使無香真可意放教千葉更多情¶
光風流轉都能幾莫惜沙頭倒玉瓶¶
　　小園即事¶
小園清潤稍堪觀翠有庭筠馥有蘭未放薔花金作蕾¶
<pb:KR4h0160_WYG_016-26b>¶
已開梨蘂雪為團鳥欣有託扶疎樹客喜來憑詰曲闌¶
深院日長須細履也勝愁坐兩眉攅¶
　　儀封道中¶
驛館殘釭曙色分馬馱殘夢走踆踆去家已逺誰為侣¶
到處相逢有故人健羨鵰盤慚始擊靜便蠖蟄返求伸¶
一杯拜酹睢陽廟激懦扶衰尚有神¶
　　西湖¶
西湖三面簇青山淨拭菱花照翠鬟蒼海月寒龍穴露¶
<pb:KR4h0160_WYG_016-27a>¶
彩雲仙去鳯簫閒無多樓觀猶圖畫最好風煙近市闤¶
鄭重繡衣周漕使畫船春酒待予還¶
　　三山元日¶
臺爇天香簇絳紗三山簫鼓樂年華竹枝歌後多淫祀¶
燕子歸來識故家荷鬢閙妝餘翠貝蔬盤勻飣雜魚鰕¶
殊方風物雖堪賞爭遣衰年客海涯¶
　　近讀夜永不寐等作覺清而頗寒吾恐傷中和而¶
　　　病吾子也因復繼前韻假辭而薫炙之亦晁補¶
<pb:KR4h0160_WYG_016-27b>¶
　　　之擬騷之遺意也¶
燭影紅揺夜色侵香添菱葉鬱重衾鳯琶調軟歌能合¶
竹葉杯深醉易沈緑鬢追歡燕市樂翠屏歸夢越江吟¶
平明剰買扶頭酒不向諸兒計橐金¶
　　佛狸詞(在𤓰/州城)¶
江山照眼舒清眺千古興亡墮眼前𤓰步市長連野戍¶
佛狸祠古慘荒煙柂樓看取平呉日父老空傳飲馬年¶
此日不須開濁浪好風都屬徃來船¶
<pb:KR4h0160_WYG_016-28a>¶
　　琉璃肺¶
擊鮮為具樂朋簪辣品流馨漲緑沈犀箸喜辛㤀海味¶
霜刀爭割快牛心四筵談屑霏餘烈一縷氷漿濯素襟¶
勝過屠門矜大嚼夢雲飛繞蹛林深(一作/陰)¶
　　題香山寺畫巻¶
送客當年過玉泉醉中遊賞得竒觀一泓湛碧浮僧鉢¶
幾葉秋黄打石䦨山色空濛金界濕松聲清泛海波寒¶
吟鞭囘首都門道斜日歸時翠滿鞍¶
<pb:KR4h0160_WYG_016-28b>¶
　　送舍弟南歸穰下(壬辰十月廿/日彰徳相别)¶
相思渭北常年事逺送漳南恨别心沙暖暫聫鴻鴈序¶
霜寒淒斷鶺鴒音兩鄉健在都能幾千里含情老更深¶
慰浣此懐知懇切不教消息到浮沈¶
　　徳夀殿玉方池硯(理宗所御徳夀殿為太上皇後/所居殿緝熈講經殿也硯即碧)¶
　　　(絲/歙)¶
玉斲坤形霮四溟丹書猶認夀宫名紛紛落墨騰蛟霧¶
浙淅秋風拉瑟聲神物不知崑火烈碧絲今對玉堂卿¶
<pb:KR4h0160_WYG_016-29a>¶
眼中多少興亾事白髪孤臣最愴情(當時同僚承旨留/中齋學士劉東崖)¶
(侍讀趙方塘/皆宋人也)¶
　　送總綂佛智師南還(師姓積寧氏名沙囉巴華/言為吉祥慧也西番人)¶
白足毗耶不易逢鬢絲禪榻偶相同經來震旦三千界¶
人在天龍八部中滿送酒船浮北海細薫香霧供南豐¶
江東父老催飛錫要沸潮音與海通¶
　　謝徐容齋贈梅¶
燕釵宫額蠟妝勻夢繞羅浮雪裏村持贈一枝遮老眼¶
<pb:KR4h0160_WYG_016-29b>¶
淡依疎影度黄昏風流燈下佳人面瀟洒吟邊竹葉樽¶
我老㤀情被花惱曲屏深鎖惜芳温¶
　　夢昇天詩(并序/)¶
　　　庚子春正月壬午日夜夢天風吹來星漢未曙¶
　　　梯雲上征極天宇而止予倚雲下視倒景四垂¶
　　　滉漾滅没有不可望焉者既而覺清寒逼人神¶
　　　思飄揚毛髪為森豎也遂躡空而下道宫與張¶
　　　仙翁遇良久出翠弗紫端相遺而悟聞夜漏下¶
<pb:KR4h0160_WYG_016-30a>¶
　　　廿刻矣予平日異夢甚多皆莫之比因作詩以¶
　　　記其祥¶
沈沈玉漏三更後鵬背扶揺九萬摶彤管夢傳江令筆¶
紫袍歸抱上巖端蒼冥赤日瞻天近碧落銀河照眼寛¶
欲躡帝關誰汝畫九霄風露不勝寒¶
　　西池幸遇詩(并序/)¶
　　　壬午嵗十月十二日某以承華事略求見引見¶
　　　者工部尚書張九思已刻拜太子于宫西射圃¶
<pb:KR4h0160_WYG_016-30b>¶
　　　内比前命近侍趣入者再既見問秦始皇何如¶
　　　主某以所行過㬥為對太子首讀明分篇問漢¶
　　　成帝不能絶馳道事喜甚至輟射乃閲悉問明¶
　　　分篇主意張九思珠勒呼乃略為應對讀畢以書¶
　　　付董巴古㑹靜時細聽未刻賜酒霑醉而出¶
射殿風清已午間曳裾挾策拜龍顔首詢帝子龍樓召¶
喜輟犀弓偃月彎葵藿儘酬承日志簡編不負半生閒¶
滿樽春露霑恩處光動西池玉筍班¶
<pb:KR4h0160_WYG_016-31a>¶
　　洛中吟(并序/)¶
　　　近讀邵氏所書洛中雜事撫巻三歎令人有不¶
　　　能已者嗚呼五代間亂離相繼其否極矣生逢¶
　　　兹辰一何幸哉故孫樵有生恨不得為太平人¶
　　　良有以也因效康節謝温公買園詩格綴集所¶
　　　見賦洛中吟一篇其辭曰¶
萬方文物洽堯雍若論聲明極土中地自水南連洛北¶
治從真廟到神宗總將六合清明氣散作三川禮讓風¶
<pb:KR4h0160_WYG_016-31b>¶
道統有傳程邵在勲名無比富文崇棚車載酒都人賞¶
名教傳家習俗同花木四時春不老耕桑彌野嵗長豐¶
三千步障家雖侈十二行窩樂最融春酒泛香沽翠幙¶
夜花和露買筠籠小車髙閣期真侣魏紫姚黄擅化工¶
愛育總歸君父聖論思不出廟堂公荆舒變法無期月¶
社稷垂亾到一空讀罷適然清興逺一簾花影曉光紅¶
(一作讀罷窈然還復/感斯民何幸此何窮)¶
　　遊瓊華島四首(中統元/年作)¶
<pb:KR4h0160_WYG_016-32a>¶
蓬萊雲氣海中央薫徹瓊華露影香一炬忽収天上去¶
漫從焦土説阿房¶
躡盡寒雲最上層土花春碧夢觚稜江山如畫人空老¶
更倚殘陽望道陵¶
玉樹歌聲繞北虚朔風吹恨入南都六鼇不戴三山去¶
留與都人泣鼎湖¶
光泰門東日月躔五雲仙仗記當年不煩細讀江南賦¶
老樹遺臺倍黯然¶
<pb:KR4h0160_WYG_016-32b>¶
　　梁園對月¶
兒時曽住汴梁城二十年來重此行一片鳯凰池上月¶
向人還似舊時明¶
　　夏夜¶
野雲明處電飛光海牽青浮落日黄想得近山多雨過¶
滿庭風竹月波涼¶
　　春夜獨坐¶
讀書聲歇燭華殘潤入琴絃覺夜寒寂寞小忩雲影薄¶
<pb:KR4h0160_WYG_016-33a>¶
隔簾梧葉雨聲乾¶
　　仙遊曲五絶(録二/)¶
庭竹無人緑滿忩幽香和露濕霓幢日長孤絶壇邊鶴¶
啄徧晴苔影一雙¶
金簡朝元擁玉華碧壺香滿謫仙家石壇冷挂銀潢水¶
㑹待秋風送客槎¶
　　同劉勸農彦和葛縣令祐之遊蒼谷口四首¶
四山遮盡外來風山崦人家不覺冬獨立蒼崖重回首¶
<pb:KR4h0160_WYG_016-33b>¶
山形渾似入居庸¶
九龍分部中天雨何處癡蟠睡不開一勺鳯凰臺下水¶
有時風雨洗天來¶
方山忽斷兩崖開中有蒼河自北來行出山門俱不見¶
玉龍翻作地中雷¶
地爐火在壁燈昏睡覺山堂笑語温豆粥一盂官事了¶
緩揺吟轡出山門¶
　　遊霖落山雜詩二首¶
<pb:KR4h0160_WYG_016-34a>¶
東山削出翠夫容西壑䂘砑貯雪風人説魏王曽避暑¶
殿基猶是舊離宫¶
滴乳巖前挂瀑流青林飛洒動髙秋玉龍躍入青冥去¶
堆曡蒼煙萬壑愁¶
　　遊棲嵓寺三首¶
翠嵓囘抱鬱蒼官絶境軒横杳靄間老矣瑞峯(寺僧/名)應¶
健在䕶持長伴八龍閒(宇文周末年大禁釋教有曇延/師者遯隱北山久之有樵叟日)¶
(來聽經后師道成復有七人者來師問故曰予/八人皆龍也其一已傳師教故予等亦來受戒)¶
<pb:KR4h0160_WYG_016-34b>¶
一徑縈紆入杳冥望川亭迥夕陽明欲知眼界寛多少¶
放出秦川似掌平¶
層巖重倚尚斜陽山下風煙一漫蒼恨煞愛山王老子¶
不來同宿賛公房¶
　　清明后一日作¶
懊惱春悰困宿酲偶隨遊子到溪亭多情幾行城南栁¶
三度春風見汝青¶
　　闗山秋霽圖¶
<pb:KR4h0160_WYG_016-35a>¶
望京樓上晩凭闌長記居庸八月還一段紫煙吟不盡¶
枉分秋色與南山¶
　　題張夢卿雙清圖¶
淡妝疎影兩依依㸃綴横斜畫總宜恰似孤山籬落畔¶
小溪如練月如眉¶
　　禹廟¶
大地河山繡錯明野煙孤廟枕荒城杜䳌饒舌知何事¶
血灑東風怨未平¶
<pb:KR4h0160_WYG_016-35b>¶
　　澤潞即事雜詩三首¶
自古徒兵澤潞雄選齊尤見四周公堂堂氣與鼙聲壯¶
閃閃旗翻日脚紅¶
角聲催日上牙城白羽風清坐閲兵盾鼻恐煩磨檄墨¶
莫教華髪等閒生¶
一檄風馳萬有降天兵開國古無雙寄聲璧月瓊枝客¶
鐵鎖休誇一葦江¶
　　遊青蓮寺¶
<pb:KR4h0160_WYG_016-36a>¶
上方曽閣倚晴煙囘合諸峯聳碧蓮午枕不容詩夢就¶
天風吹雨下危顛¶
　　顯宗墨竹¶
離離香粉淡爭妍莫作荒寒景趣看絶似承華宫檻畔¶
春風和露濕䦨干¶
　　聞方響(時過一/宅第)¶
丁東鏗戛碎璆琳掩盡朱絃窈眇音花外粉牆遮不斷¶
珮環清徹洞房深¶
<pb:KR4h0160_WYG_016-36b>¶
　　春江獨釣圖(前金平陽人孫子/安筆十三科皆工)¶
渺渺春江碧若空一絲斜裊釣壇風富春莫擬幽棲穩¶
已在君王物色中¶
　　題煙江曡嶂圖¶
楚水呉山萬里秋風帆吹飽北來舟應憐滿眼新亭客¶
空對江山雙淚流¶
　　山行雜詩二首¶
太行元氣老洪濛草樹風前帯潤容山色只宜差逺看¶
<pb:KR4h0160_WYG_016-37a>¶
近移空翠上髙峯¶
西來遊宦半忙閒六日迢遥道路間囘轉羊腸二百里¶
天教馬上飽看山¶
　　毳幕卓歇圖¶
牙旗風輭馬蕭蕭渭水歸來氣更豪想得龍沙西北道¶
際天秋草黒山髙¶
　　韓幹畫照夜白圖¶
纓紱騶衣一色紅玉華光照苑門空昭陵六駿秋風裏¶
<pb:KR4h0160_WYG_016-37b>¶
辛苦文皇百戰功¶
　　滕王蝶蟻圖二首(劉侍御/家藏)¶
槐壤紛紛事暫歡枕中栩栩伴周閒丹青欲識滕王意¶
須著人間比夢間¶
粉香金翠夢能甜細冩春悰入筆尖却恐尋香飛便去¶
六宫爭下水晶簾(王建宫詞有傳得/滕王蛺蝶圖之句)¶
　　萬夀節同宋太常𢎞道出左掖門口號五首¶
禁漏穿花夜已央宫槐籠曉色蒼蒼殷勤一㸃東華日¶
<pb:KR4h0160_WYG_016-38a>¶
先到紅鸞扇影光¶
隔夜端門分板位平明簪笏列鵷行紫雲低覆千官拜¶
潤入金爐百和香¶
羯鼓聲髙吹管清九天合作鳯鸞鳴侍儀贊喝三成後¶
磬折齊呼萬夀聲¶
花映巖廊近紫宸宫官行酒過三巡共携滿袖香煙出¶
散作都城十日春¶
對品班分玉筍行一時望拜殿西廂百官燕出宫闈靜¶
<pb:KR4h0160_WYG_016-38b>¶
疎雨濛濛濕建章¶
　　題樂天不能忘情圖二首¶
病來心事轉蹉跎身外猶嫌長物多況是春歸留不得¶
侍兒無用蹙雙蛾¶
青衫憔悴老江州放逐歸來萬事休止有醉吟情未減¶
又翻新様栁枝愁¶
　　汴梁清明¶
連日風沙此日晴東君有意作清明垂鞭醉入宫城去¶
<pb:KR4h0160_WYG_016-39a>¶
一片傷心畫不成¶
　　寒食日過隆徳宫¶
當年陸海駭珍藏此日繁華墮渺茫春草不隨人事換¶
依然分翠入宫牆¶
　　宫井¶
清時瑶殿引瓶金百尺還聞墜水音想得日長宫閣靜¶
玉盤珍果看浮沈¶
　　武元直雪霽早行圖(和謝/宣慰)¶
<pb:KR4h0160_WYG_016-39b>¶
雪擁天山六月寒冷雲西北是長安行人馬上揚鞭喜¶
猶勝南荒作熱宫¶
　　庚辰嵗人日前一日書夢中所見¶
碧樹翻香滿洞春一聲長笛隔花聞似嫌燕語鸎吟碎¶
暖噴宫音遏夢雲¶
　　小桃¶
梅粉飄零栁未煙一枝春色獨常軒今年盼得紅苞折¶
風雪禁持第幾番¶
<pb:KR4h0160_WYG_016-40a>¶
　　周文矩勘書圖¶
宫槐陰合玉堂清書葉翻香入細聽内苑近來遊宴少¶
太平天子要傳經¶
　　樓居春望圖¶
翠斂雙娥底事愁不緣春去落花稠歸鞍未得朝天信¶
望斷東風燕子樓¶
　　遊百家巖雜詩¶
月池懸溜落蒼窪巖竇分居可百家不羨碧瀾秋色好¶
<pb:KR4h0160_WYG_016-40b>¶
倚天驚絶赤城霞¶
　　太一宫¶
庭樹瀟瀟緑滿廊日長深鎖碧忩涼隔簾遥見秋來處¶
一葉輕黄墮井牀¶
　　玉堂閒適圖¶
醉岸烏紗殿影東宫花低映酒波紅興來草罷長楊賦¶
獨占髙槐灑晩風¶
　　莊宗横吹圖¶
<pb:KR4h0160_WYG_016-41a>¶
郭相西征奏凱還阿嬌歡寵鏡交鸞却嫌暖殿春風燠¶
玉管横翻曉吹寒¶
　　細君崔氏哀辭二首¶
去年扶病上新塋歌管杯盤水曲亭今日重來人不見¶
杏花零落栁條青¶
蘭枯蕙槁不禁風一夕吹香入殯宫把酒試澆橋下水¶
不容將恨到湘東¶
　　潤州(甘露寺近為/火焚埽地)¶
<pb:KR4h0160_WYG_016-41b>¶
望空北顧無雙寺行入西津第一州江影隔山揺素練¶
行雲和夢鎖朱樓¶
　　白峯嶺¶
儀曹苦厭為山囚霧障煙屏看未休行過白峯三十里¶
桐廬江上重囘頭¶
　　蘭溪縣女步道中¶
豫樟蔽日無黄落竹筍經霜更碧鮮記取江南光景異¶
暖煙晴日是冬天¶
<pb:KR4h0160_WYG_016-42a>¶
　　全氏小樓與南山相對殆几案間物也暇日觴予¶
　　　其上索賦鄙作因口占三絶句(録二/)¶
閭閻撲地不容閒曡起重棚翠靄間樓下市聲喧午枕¶
藥爐頭上看青山¶
東籬遥見喜悠然況在風煙咫尺間滿勸銀杯留客醉¶
夕陽佳處鳥飛還¶
　　予自閩中北還舟行過常秀間卧聽櫂歌殊有愜¶
　　　予心者每一句發端以聲和之者三扣其辭語¶
<pb:KR4h0160_WYG_016-42b>¶
　　　敷淺而鄙俚曽不若和聲之驩亮也因變而作¶
　　　十二闋且道其傳送艱苦之狀亦劉連州竹枝¶
　　　之意云(録五/)¶
今秋湖濼兩相通差遣雖頻力易攻度險却防連夜發¶
&KR1140;流還怕打頭風¶
兩浙人稠不易安少罹凶慊即流遷今年苦惱蘇常地¶
易子營生不計錢¶
朝來囘棹喜空船坐唱呉歌踏兩舷淘米墩頭風浪起¶
<pb:KR4h0160_WYG_016-43a>¶
最防吹入太湖煙¶
岊江灘石苦經過音節聽來燥未和不似呉儂音韻美¶
遺聲全是竹枝歌¶
幹當江南有許多徃還冠盖似攛梭因兹力役無朝莫¶
欸乃翻成懊惱歌¶
　　題劉總管宅御愛峯¶
太湖清潤岱宗雄金字宣和第一峯絶似水晶宫裏看¶
一堆寒碧玉玲瓏¶
<pb:KR4h0160_WYG_016-43b>¶
　　龍虎臺二首¶
翠華行殿拂明開北狩南巡此往迴長憶先皇重詞翰¶
玉堂今嵗幾人來¶
山靈拱䕶走風靁萬馬雲屯駐漢臺今日鼎成弓劒在¶
西風吹淚不勝哀¶
　　廿不刺川在上都西北七百里外董侯承㫖扈從¶
　　　北迴遇于榆林酒間因及今秋大獮之盛書六¶
　　　絶以紀其事(録三/)¶
<pb:KR4h0160_WYG_016-44a>¶
千里陰山騎四周休誇西伯渭濵遊今年較獵饒常嵗¶
一色天狼四十頭¶
今年大獮蹛林秋青兕黄羊以萬籌揺吻戍兒欣有語¶
好雲從此到南樓¶
今秋天餉住冬糧萬穴空來殺氣蒼渇飲馬酮饑食肉¶
西風低草看牛羊¶
　　題錢舜舉畫梨花¶
掖西千樹閙春華莫把芳容帯雨誇看取一枝横絶處¶
<pb:KR4h0160_WYG_016-44b>¶
洗妝還是漢宫娃¶
　　疎梅寒雀圖¶
長記扁舟過武夷仙家梅竹滿清溪山禽盡日憐幽致¶
爭揀寒枝趁晩栖¶
　　枯木寒鴉¶
枯樹寒梢凍欲冰野鴉翻影若為情錦鳩呼雨煙林外¶
紅杏香中過一生¶
　　農里嘆(并序/録四)¶
<pb:KR4h0160_WYG_016-45a>¶
　　　至元卄八年九月檢視水災趙之東偏自平丘¶
　　　至劉村渡凡一十一處因老農問答集為十絶¶
　　　句庶以見農家有終嵗作苦卒至于無成者可¶
　　　哀也哉作農里嘆其辭曰¶
今嵗馮夷勢蹇驕漫流西岸不知遥枯槎聚沫猶然在¶
時見田間擁樹腰¶
洨水南來接北滹兩河㑹合泛田廬官來檢驗承尊重¶
所望申圓得早除¶
<pb:KR4h0160_WYG_016-45b>¶
每年秋漲頼横堤水縱漫堤害尚㣲近為鹿城偷堰破¶
放交流潦到柴扉¶
榖穗虚穰草色熏滿前堆積漫如囷一餐到口還無濟¶
辛苦田間力稼人¶
　¶
　¶
　¶
　元詩選巻十六¶
