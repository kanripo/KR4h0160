# -*- mode: mandoku-view; -*-
#+TITLE: 元詩選
#+DATE: 2015-08-25 00:43:34.222079
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 二集卷十六
<pb:KR4h0160_WYG_084-1a>¶
欽定四庫全書¶
　元詩選二集卷十六　　　庶吉士顧嗣立編¶
　　丁處士復¶
　　　復字仲容天台人負詩名延祐初游京師公卿¶
　　　奇其才與浦城楊載清江范梈同薦入館閣復¶
　　　度當國者不能用不俟報可翩然去之迺絶黄¶
　　　河憩梁楚過雲夢窺沅湘陟廬阜浮大江而下¶
　　　遂家金陵買宅於城北南户故有兩檜樹醉則¶
<pb:KR4h0160_WYG_084-1b>¶
　　　倚樹而咿唔因自名其什曰雙檜亭詩殁後其¶
　　　壻饒介之門人李謹之先後編輯共得若干首¶
　　　永嘉李孝光曰國初以來臨海為詩數十家其¶
　　　什曰閬風樗園山南天逸素心聖泉其後又有¶
　　　張子先陳剛中楊景羲皆自樹一家足以名世¶
　　　復讀仲容詩令人欲飛皆已絶去生獰操蹙精¶
　　　悍猶之宛馬不踶不齧不覂而日行千里衆馬¶
　　　雖十駕不能超也中山李桓曰仲容學博才敏¶
<pb:KR4h0160_WYG_084-2a>¶
　　　為詩精麗奇偉格超而趣逺深入古人閫奥上¶
　　　元楊翮曰仲容詩必因酒而作引觴揮毫若不¶
　　　經意而語率髙絶蓋仲容胷次夷曠生平有隱¶
　　　君子之趣而以酒自託故當時論詩者亦以太¶
　　　白方之¶
　　瀛海篇贈吕鍊師¶
我本瀛海人瓠落九州土三山不得歸六鼇竟何所凝¶
精耿宵寐徃徃呼安期跂余紫霞想感此白日馳(一作/遲)¶
<pb:KR4h0160_WYG_084-2b>¶
客有金庭(一作/陵)仙玉霄住雲月近從爵溪來霜紈卷溟¶
渤褰衣拂天姥跣踞青芙蓉羲和擢僵指夜寒笞六龍¶
金烏飛上天露草忽已晞奈何祕靈境(一作/景)忍使(一作/此)¶
人民非朝褰四明霞夕涉㑹稽道鄭𢎞招不來賀監亦¶
已老胥濤吼奔雷逆折生囘風鸞乗桂子府鶴語梅花¶
宫清湖自歌舞顔髪凋青紅壺丹碧光瀉劔影洞庭水¶
霜落山橘寒還過(一作/至)吳王里吳王湎不醒館娃骨已¶
氷迺爾憶張果亦復尋茅盈玉妃發春哂手折雙瓊花¶
<pb:KR4h0160_WYG_084-3a>¶
寄贈兩(一作/語雙)女兄(一作/兒)相逢學丹砂翩然不肯留浪迹¶
金陵市長歌六帝秋嫋嫋聞夢耳青裾曳明月問我丹¶
井南揮手綠雲表語别愁何堪徃年去天台藥草逕香¶
滿彼之溪上人泣向西風斷瓊臺天上遥銀橋霧中(一/作)¶
(露/井)沒葛陂一丈竹(一作/杖行)鱗鬛生倏忽飇車劃雷逝(一作/近)¶
輪轅不相將尺地不可縮况兹道路長故人衡湖居舊¶
約赤城下縁厓履靈迹弄瀑潄清瀉今聞綰漢綬好作¶
常州牧興公賦金聲名山阻髙躅東行即相討自稱囘¶
<pb:KR4h0160_WYG_084-3b>¶
道人榴皮醉香墨曉過東林春海圖愼勿視但恐馳其¶
神¶
　　甘雨昨日足¶
甘雨昨日足今日豈不游文漪散清沼緑樹未驚秋步¶
出西郭門浩浩江漢流危檣隘川浦乃有逺人舟江租¶
赴海漕驚沙無定漚號呼走羣吏肉食懐鄙謀及時不¶
歸耕卒歳何用周悄悄緑髪子還家多白頭為農極凋¶
瘁猶用苦誅求¶
<pb:KR4h0160_WYG_084-4a>¶
　　東海有蟠桃¶
東海有蟠桃結根何歳年花開不關春霜露不繫天仙¶
種固靈異未知樹所縁我欲徃問之代無絶世賢適來¶
王母至遂奉武皇筵驕主好自誕後來信謂然愚者諒¶
多惑智者當不傳¶
　　竹山¶
離離鳳食幹緜互亘脩巒君子懐靜儀虚貞媚蒼寒靈¶
厓發潛頴崇苞閟幽盤筮鄰從蔣詡永結求羊歡¶
<pb:KR4h0160_WYG_084-4b>¶
　　同縣尹張志道徵士黄觀復隂秀才燕集六縣校官¶
　　葉仲庸池上分韻已而互相為和三首¶
　　　分得碧字¶
江水秋未清林暉午能碧相忘散亂坐幸老談笑劇以¶
君久寒氊且爾暫暖席同心勿辭飲况有陶彭澤¶
　　　次韻殿字¶
堂堂瓊林客藉藉金鑾殿一官巖州最再調淮縣見(謂/張)¶
(也張以丙科授黄巖州/判再授淮東六合縣尹)人生逐日老世事浮雲變亦有¶
<pb:KR4h0160_WYG_084-5a>¶
古宫臺淒涼入荒甸¶
　　　次韻下字¶
王日不注官從天得長假年衰豈能髙老坐不許下新¶
秋席為展欲夕尊未罷誰揮魯陽戈請駐羲和駕¶
　　次韻鄭復初録事秋夜三首¶
漫漫秋夜長時蟲號四壁出門天宇髙仰見河漢白在¶
世亦有道胡乃自偪側寸心寧中居萬物終我役雞鳴¶
夢茫茫不知誰舜跖¶
<pb:KR4h0160_WYG_084-5b>¶
涼涼秋夜深白(一作/時)露霑重衣志士不在飽詎復懐饉¶
饑啼蛄怨衰藂煥景淒已微屈子從遺則宋玉有餘悲¶
馴致諒以道爾亦安爾為¶
寥寥秋夜髙時物得其心榮華無終玩衰悴遞相尋微¶
月流西極東溟足幽隂客為哀商奏弦促憂思深揮置¶
各就寐已亡人與琴¶
　　題鏡開亭¶
方池開淨鏡湛水涵虚象空明納朝陽承塵澹清漾豈¶
<pb:KR4h0160_WYG_084-6a>¶
以感物故至靜含動狀還將觀物心宴坐池亭上¶
　　贈耕民樊秀才¶
溪南得新雨微萌浮緑坰晨及聊負耒初旭破髙㝠慈¶
牸遲鳴犢小䇿揮柔青角端帶春泥亦復挂一經迴縁¶
即竟畝取讀輒為停池塘稻白芽感時含帝靈嘉種在¶
良播吾生安得寧苗長重耘耨况恐生蟊螟¶
　　送張志可侍父之奉化幕官二十首用杜少陵萬¶
　　壑樹聲滿千厓秋氣髙浮舟出郡郭别酒寄江濤¶
<pb:KR4h0160_WYG_084-6b>¶
　　為韻(録十/)¶
涼日在原野西風動林壑州城界溟渤崦溆互參錯良¶
牧徵自今窮俗慮非昨采采老萊衣婉婉夫容幕¶
遐邦榑桑澨徃徃仙所館海近天易寒山多日如短度¶
巷青霧深開軒白雲滿故家富積書徃借手自纂¶
山中士有道置屋上縣厓坐嘯鐘竽合行隨鹿豕偕葺¶
衣牽葛藟煮飯拾松釵見說幕官好問郎時出街¶
髙月滿席光多露襲裳氣朱船蓮葉芳赤䌫栁根暨起¶
<pb:KR4h0160_WYG_084-7a>¶
為清夜吟逺有太古意南飛雙白翎沙頭故無睡¶
羣公集清滸出祖發江艘碧色㵼空宇望來秋氣髙為¶
子諒有道在世豈徒勞尊親况未艾微霜瞻二毛¶
生人俱幬載舉世異沈浮客厭翟公第妻憎季子裘割¶
席有髙義多金無鄙謀如逢魯連子一笑璧空投¶
涯居面沮洳瀕路轉磽□巖精徹夜語海怪有時出塗¶
人相如鬼天使香禮佛陶公五十畝便可盡種秫¶
四明古名區天台接旁郡幽居無俗家靈苗長仙菌海¶
<pb:KR4h0160_WYG_084-7b>¶
底日見浴峰頭天可問有方即請遊山輿窄如畚¶
谿橋長入邨海舶不到郭山花香滿籠江蜬脆堪斫朝¶
登白玉盤莫獻黄金杓取釀石中寒水甘酒不惡¶
民厚靜開户官清深見江酒行山客幾花發野鶯雙冷¶
署霜生座髙眠月滿窗而翁在城府自謂鹿門龎¶
　　送周士德還北¶
東風吹花繞白門南人送客開緑尊緑尊空盡客當發¶
白門惜别花無言周郎挾書南州讀濯髪春江水如緑¶
<pb:KR4h0160_WYG_084-8a>¶
功名早年一唾手鄉里老人皆刮目巍巍廊廟急需材¶
明日辟書天上來鳳皇翩翩下千仞羽翼五采江南臺¶
南竹有實梧有樹歸飛即向岡頭去霜風一肅天地春¶
鬱作雲雷散霖雨老夫借屋鄰僧房門前蓬蒿十丈長¶
目力苦短耳力彊喜聞斯世登虞唐¶
　　題畫馬為方逺上人賦¶
上人超世資脱然了無為猶有愛馬癖或比道林支天¶
馬由來出天池西大宛國乃有之房星寫神孕龍漦雄¶
<pb:KR4h0160_WYG_084-8b>¶
志倜儻精權奇飛行滅沒電莫追空塵留煙不得窺月¶
氐之軼那敢騎漢武逺慕穆天子欲隮昆侖游具茨遣¶
使先開玉關道鳳頸虎翼初就羈王良造父死已久當¶
時不知馭者誰唐人為馬置馬監奚官果是何物兒况¶
復教之作馬舞跪拜起伏取笑娭伏仗能鳴輒引去俛¶
首低摧青絡絲欲從駑駘服轅下局促動遭箠䇿施非¶
徒喪志失天性病骨瘦柴如宛錐所以韓幹為畫肉不¶
忍神駿成凋羸大漠茫茫天作屋饑齕飽臥驕且馳蒲¶
<pb:KR4h0160_WYG_084-9a>¶
梢肅䬃輕風度苜蓿參差新雨滋胡為束縛對厮養長¶
嘶無聲情内悲我豈伯樂知馬者意與馬類傷馬時自¶
從眼前見此卷把軸起坐斂更披上人之意無乃爾笑¶
絶長題畫馬詩¶
　　醉歌贈雲心子(一作贈/卜者)陸華之¶
雲心子陸農師之子孫老來賣卜錢唐門捜𤣥抉微擘¶
混淪進退五緯扶兩輪皞父及芒兒束手就律吕不敢¶
差毫分前身定是張博望老樹倒騎上昆侖投杼機上¶
<pb:KR4h0160_WYG_084-9b>¶
女飲牛河畔人與之細説天地根却來人世三千歳君¶
平朽骨呼不聞功名富貴無足云秪談禍福開盲昬得¶
錢沽酒和天吞赤城有狂客十年江海看浪翻歸來黄¶
塵(闕/)拭目驚見君抵掌一長笑各拂頭上巾别時緑髪¶
滴可染秪今雪繭繅吳盆少者忽已老老(一作/長)者不復¶
存政須日日醉倒湖邊尊尊已倒還再沽不愁黄金盡¶
但恐清旦無舉手招羲和低頭喚天吳勸爾勿東逝止¶
爾毋西徂西徂不可止東逝無窮已囑付酒家兒明當¶
<pb:KR4h0160_WYG_084-10a>¶
復來此¶
　　題百馬圖為南郭誠之作¶
一馬百馬等馬爾百馬一馬勢態異龍眠老李意脫神¶
代北宛西無不至樓蘭失國龜兹墟玉門無關但空址¶
蒲萄逐月入中華苜蓿如雲覆平地始皇長城一萬里¶
漠雨平添窟中水將軍昔有李貳師尺箠長驅萬騏驥¶
當時無乃或爾遺齕草翻沙縱眠戲就中驍黠嚙與踶¶
或示仁柔奔且逝循坡屹立意度閒下首當膺若多智¶
<pb:KR4h0160_WYG_084-10b>¶
昻頭振鬛彼者雄似恐世間無猛士輪臺詔下不更求¶
蕃使徃來知禮義不徒嫁女事烏孫秪以金繒相贈遺¶
茫然圉牧不知誰牝牡驪黄交乳字世有伯樂不願逢¶
御若王良空善技汗血溝珠胡爾為無能妄並駑駘視¶
唐家太平有天子開元天寶周四紀是時天下政無事¶
深宫每欲妃子喜教之舞數政如此漁陽鼙鼓動地起¶
禄兒見慣亦有以可憐零落四十匹後來值得田承嗣¶
　　送孟久夫遷内臺掾¶
<pb:KR4h0160_WYG_084-11a>¶
陽烏本是日中物下來古柏棲氷霜南枝不如北枝好¶
北枝近日揚清光揚清光散朝彩鳴鳳髙岡久相待天¶
涯亦有鴻鵠羣莫使冥飛向雲海¶
　　寶鴨曲¶
銅池織風翠波躍睡足暖煙饑不唼重簾未厭雲水姿¶
華屋清深寄閒絶生咮剥花紅錦翅枯咽半濕薔薇水¶
寶燈夜縣瑠璃光恍若澹在滄浪裏方筵慢舞得嬌嬈¶
指痕膩染羅紋細就中恐有絶纓人誤識韓郎衣上氣¶
<pb:KR4h0160_WYG_084-11b>¶
古聞舄化之言豈虚語願學飛仙作雙去¶
　　題劉堯輔觀瀑圖¶
劉侯校書天禄閣向人輒作山水畫長巒老樹翠蓋攲¶
轉瀑崩厓(一作/巖)練花㵼𤣥冠白袍問子誰濠梁漆園避¶
(一作/忘)世者京師塵起碧於雲炎洲瘴來疾如射揮毫定¶
憶龍河上挾颿久睨匡廬下¶
　　送李光大之海北憲司書吏¶
我聞之徽之黄山秀之聚三十六峰比如敔支而散去¶
<pb:KR4h0160_WYG_084-12a>¶
不可數周環紆餘蛟鳳舞瘠之為石天所斧真宰重惜¶
保其故仙者不得開洞府李君乃生貌清古殷彞周鼎¶
氷雪貯而有錦繡之肺腑丈夫用世當不負他年抱䇿¶
上京去蓬萊宫深隔煙霧弱水三萬不可度祭酒先生¶
纔見取慷慨登樓念鄉土奉檄南歸大江滸古木隂隂¶
覆韋布御史殷勤再三顧叩之使言見平素小却黄堂¶
掌書簿溷溷泥塗塞中路白璧自持終不汚前年妖蟇¶
月更吐天下秋風吹桂樹炳豹文章墮羣瞽八月錢唐¶
<pb:KR4h0160_WYG_084-12b>¶
潮亦怒竟無愠色向人前但道命邪多謬誤行臺二十¶
四松㕔衆更奇之交愛䕶百鳥啾啾徒下處一鶚空中¶
肆髙舉憲司十道虞有罟紀綱庶政祛殘蠧三在炎荒¶
鼎而柱五羊八桂窮險阻棊分南北海為部民黎雜居¶
性豺虎俗嗜相殘躶負弩濵水而採名蜑户一從孟嘗¶
去合浦珠不更還逺無賈臺官擇人如善估以君政似¶
王夷甫長干置家坐空窶遣佐繡衣蘇病苦君今此行¶
人共許還珠奚翅瞻三語夷齊有心當弗沮君其朂諸¶
<pb:KR4h0160_WYG_084-13a>¶
報明主道命之行澤施溥萬鍾之賜安厥予¶
　　題句容趙氏松磵堂¶
愛客趙公子春登松磵堂展席翳長䕃臨流進餘觴陽¶
漪動五色天聲散幽篁無謂山笛詠此樂殊未央¶
　(按上元楊翮松磵堂記云縣之南而西五里岡巒盤/迤融結為山氏曰秦復有水駛其下環秀拱奇若與)¶
　(配焉者志曰是秦淮之源所經也趙氏漢章居其間也/負山距水構為新堂名之曰松磵合山水之勝言之)¶
　　題秋江晚渡圖¶
白雲在青山紅葉爛無數亦有冬青枝長松共如故茅¶
<pb:KR4h0160_WYG_084-13b>¶
堂當樹間江光澹凝素扁舟不可呼誰令汝來暮¶
　　月灣釣者歌¶
月灣釣者天與閒長日釣魚明月灣黄昏坐到月上山¶
天低月髙人未還月圓在天半在水明月灣頭人所喜¶
先生月灣家密邇坐釣明月那可已波神起笑弄明月¶
月滿波心魚撥刺柔緡揺月寒餌没爛月錦鱗魚上出¶
得魚叩月喚鄰家煮魚和月吞香霞舉杯月來金滿花¶
酒光蕩(一作/漾)月天無涯杯痕倒瀉月入腹月興惱人清¶
<pb:KR4h0160_WYG_084-14a>¶
不足杯空仰天月照目顧影翻憐月孤獨夜深月冷霜¶
滿天勸月不飲月乃延置杯餽月坐月前月謂汝飲天¶
之縁呼童就月即更酌月故憐人月不落月在憂來無¶
處著但恐尊空月相却豈不知曹老瞞明月可掇憂無¶
端豈不聞嚴家灘漢月不滿羊裘寒非熊辭月就西伯¶
夜夜渭川空月白不如明月灣頭客釣月取魚賖酒喫¶
忽自笑把酒問月者何如古人今人月在諸金尊照月¶
長不虚胡為捉月騎鯨魚青溪好月連江湖迴環九曲¶
<pb:KR4h0160_WYG_084-14b>¶
月若鋪我今亦願為月灣釣者徒磯頭展席為月沽酒¶
後耳熱醉舞明月歌嗚嗚¶
　　題息齋竹為袁仲芳賦¶
息齋老仙不可呼封君千户渭川都緑雲旌纛翡翠跗¶
眼中萬个森相扶澄波縣影倒玉壺飛煙澹拂(闕/)如無¶
當時可人商德符仁皇邸西作浮圖不喜神駿遊八極¶
復愛勝絶羅寰區素壁不得畫神鬼亦不得用金朱塗¶
但令水墨寫河嶽蒼松赤檜盤根株此君政爾在所娛¶
<pb:KR4h0160_WYG_084-15a>¶
臣衎筆妙生須㬰徃徃袖手立商側口雖不語心胡盧¶
商也蓄機致李劬積曡壑谷空其餘一朝清風吹鶴車¶
電繞左右龍徐趨指㸃謂此何所須古來豐鎬王者居¶
渭水東來是為墟羣流如輞土膏腴地産宜竹連沮洳¶
衎應補之臣弗如一時京都傳盛事走方年少途為迂¶
空塵成雲下步驅明明柯幹照𩯭須緑色不媿竹與俱¶
老客江南搔雪顱見此秪復增長吁何當喚起二大夫¶
　　題稚川山水¶
<pb:KR4h0160_WYG_084-15b>¶
江光如空山在天好風佳日散晴煙緑隂成蓋厓樹連¶
野橋楊栁亦娟娟擔簦之子何促速况有荷杖當我前¶
茅堂獨坐豈待客或者傲兀忘流年又疑浣花溪上叟¶
索句未得掩兩肘對樹不語胡為然將非得詩不得酒¶
好客不來兩何有耐可有酒有客無詩篇出門諒不可¶
天地烏用我乃不使之老為農耕種南山田陶公秫熟¶
五十畝徃徃為酒愁無錢不如兩漁翁靜釣春江船有¶
時掣得十尺魚紫鱗耀日錦色鮮賣魚買酒自可醉仰¶
<pb:KR4h0160_WYG_084-16a>¶
歌明月披蓑眠金陵美酒斗十千老客抱甕雙檜邊長¶
日渴吻流無涎六代江山眼中好六帝池臺没荒草五¶
錦驄嘶滿道歸來輒向蓬萊島蓬萊島海上仙凝波倒¶
影髪正𤣥百年未信人能老大笑長呼羅稚川¶
　　贈杜一元¶
廬陵奇勝獨未識夢去夜踏霞五色仙人手掉金芙蓉¶
倒向西州笑相擲秦淮水上天影低水底喔喔啼天雞¶
明朝怪事即走覓劉郎捉手水門西眉間黄氣浹面耳¶
<pb:KR4h0160_WYG_084-16b>¶
稱好不休談杜子梁鴻孟光病不理抱枕十年今日起¶
清晨把鏡整緑鬟自道更作來人間巾箱黄雀毛羽健¶
為我快致雙玉環杜子胸中置六籍江日如年閒禹稷¶
傳家况有軒岐閟展手活人非我職六一先生空有文¶
平園緑草秋紛紛文山頸血乆寒碧舉目但送春空雲¶
詩聲徃徃脱祖骨霜氣横空飄俊鶻并州健兒快馬駝¶
握槊沙場縱驅突韓休市隠聊復嬉下馬每受臺官知¶
得錢買酒喚明月相與飲者同&KR0109;期不作東風吹杏樹¶
<pb:KR4h0160_WYG_084-17a>¶
秖有春香滿行路遼東老鶴未歸家乞藥時煩桂旁兎¶
劉郎喜事良可書苦吟倚徹兩檜株庭前采采三鳳雛¶
隂德信有兹其符¶
　　題煙波雲樹圖為楊元清賦¶
江鄉自是多煙雲緑波青樹渺不分小檐大棟隔兩濆¶
黒犍如蟻人如蟁布帆西來飽風色寒聲動地秋紛紛¶
黄蘆白藋揺斷渚坐客回頭聽急雨孤篷遥遥半鍼許¶
健刺沙灣逆風去亦知家在前邨住百年即合老為農¶
<pb:KR4h0160_WYG_084-17b>¶
六十江湖秃𩯭翁而今借宅六帝宫眼花霧落天濛濛¶
夢魂不到潯陽浦為人愁水更愁風¶
　　題錢舜舉青馬圖¶
青馬自是天騏驎奚官引出羈絡新垂頭緩行意態馴¶
緑髪不動空無塵聖人不肯事東巡千里一日志莫信¶
賴有吳興為寫真¶
　　扶桑行送銛仲剛東歸¶
日出扶桑根日上扶桑頂海色秋茫茫天光何萬頃扶¶
<pb:KR4h0160_WYG_084-18a>¶
桑日東出若木日西落日出天始明扶桑人不惡扶桑¶
有國自鴻荒有國有人天性良亦復有君臣棟宇垂衣¶
裳自古國有主不知何姓氏聞自周中王世嗣相傳宗¶
揖讓至今惟一姓不識有興亡君君臣臣父父子子至¶
道之綱何弛何張且吾聞之扶桑之國人寧殺不受辱¶
豈不謂死亦何短生亦何長身在義所恥身死義不忘¶
皇元發仁被六合海服逺來貢大舶凌廣洋陳辭極懇¶
款器物盡精緻黄金鑄甲白日光大珠徑寸夜發芒利¶
<pb:KR4h0160_WYG_084-18b>¶
刀截鐵斷兩旁水玉拾海底湛澈團天漿奇才妙識不¶
及數一一具獻無詭藏上者國有使下者通販商年年¶
以為常奈何漢中葉獨用桑𢎞羊内府無錢媿張武大¶
官小吏貪如狼懐金辱明主穢德腥外邦彼豈梅大國¶
顧敢為猖狂夜半海水赤南風無回檣十年不遣使東¶
天遂裂長鯨奮怒火熾揚波濤洶生海中不寧上人何¶
年來瞳人正碧髪未蒼詞句所發如衆妙香自言讀書¶
在扶桑慕法五天竺十七來錢唐十八姑蘇住浩歌濯¶
<pb:KR4h0160_WYG_084-19a>¶
滄浪問劔虎丘石挂席楓橋霜古臺吟鳳去新寺訪龍¶
翔振衣香爐顛洗盋三石梁天上歸來虞閣老留之廿¶
日埽室置禪牀笑謂門生及兒子海國有此圭與璋一¶
一作歌送彷彿扶桑之故鄉珊瑚樹底龍所宫照之五¶
色雲錦章龍兒䕶惜不得睡中天夜掉紫玉幢意用慰¶
此遥相望徃年上人去我在霅上不得見前年上人歸¶
我方僦宅園中央日夕還徃雙檜下列榻坐受南薰涼¶
寫詩不記首把酒無數觴苧袍浮霜踏月色夜未及鼓¶
<pb:KR4h0160_WYG_084-19b>¶
猶攜將雙檜先生不及仕抱甕灌園而已矣有家何曽¶
隔海水有路未即還鄉里園芎二畝差可擬菜本作羮¶
播其子日日月月逝莫止朝朝莫莫聊爾耳此非天運¶
固如此扶桑之國邈東溟子其懐歸子所應天之所在¶
子無能方今天子聖且明子能有道玉帛徵林泉之家¶
從所營子子孫孫無盡燈子國君臣家父兄一日聞之¶
千載名子母扶桑歸聽我歌此扶桑行¶
　　題長江萬里圖¶
<pb:KR4h0160_WYG_084-20a>¶
天不限南北人方樂耕漁承平百年日慷慨萬里圖恍¶
然舊遊地浩蕩清興發放船白帝城下秋載酒黄牛峽¶
中月明發古夷陵為訪姜詩井披蓁&KR0482;脩筒寒花汲空¶
冷湍流激柔櫓崚下荆門灘荒藤漢景廟落日還登攀¶
霞沈宜都驛夜宿松滋渡水色瑪瑙光緐星粲無數荆¶
南亦坂郢章華猶故臺壊堤明斷鏃團沙如粟堆雨休¶
雲夢澤天空洞庭水曹瞞敗軍處殘灰餘故壘仙人白¶
雲表招手為我留待網嘉魚穴銜華黄鶴樓醉來思禰¶
<pb:KR4h0160_WYG_084-20b>¶
衡憤起叱黄祖不見人間來鳳皇何用筵前賦鸚鵡磯¶
頭若蹲虎江流多怒聲客枕不成寐已在潯陽城飛瀑¶
㵼銀河匡廬倚天碧遥憶義熙人黄花空好色黄陵二¶
女廟小姑江上頭舟人問風水幾日到揚州月色過馬¶
當長風沙在眼鴈投秋浦雲鴉啼戍樓晩蕪湖水東注¶
逆磯無回波兩山隔江滸倒浸雙青蛾抵掌女媧石浩¶
然歌白紵太真然犀真自愚謫仙騎鯨竟何去黄須天¶
子七寶鞭曽挂當塗道邊樹一百二十里樹色連長干¶
<pb:KR4h0160_WYG_084-21a>¶
豪將多反覆都邑無時安金蓮曉步滅玉樹朝歌闌千¶
載空舊迹令人起長歎天運開昌期地險亦何有年年¶
江上春東風入楊栁徃来白下亭日夕金陵酒僰船出金¶
焦越賈行松維况聞巴人婦半是吳女兒我生亦何幸¶
白首無亂離所願億萬年永永長如斯¶
　　金陵奉餞趙公子(去/疾)理問侍平章魯公(世/延)入蜀歸¶
　　秦次韻龍翔大中二十韻¶
平章向三峽公子奉雙親祖帳聨裾盛官船發櫂新屋¶
<pb:KR4h0160_WYG_084-21b>¶
墩誰較謝宫井自餘陳劒閣當西極刀州逺北辰魯公¶
加上爵趙氏洊名臣死節襃賢嗣生榮溢老身朝廷懐¶
蹇蹇韋布佩諄諄及去相違後其來接見頻渚風開鷁¶
尾江日湧龍鱗夾岸觀如堵中流望若神埋金陵樹逺¶
濯錦水花匀前纛仍踰隴先墳宛在秦布颿知到日繡¶
斧拜新春亦有羅貔虎無非聚鳳麟川將天作限山入¶
海為濵從騎遥思棧安車緩度輪晨調珍翠釡夕侍妥¶
文茵雛弄娛依坐雞鳴服伺鄰所期長壽考莫或後嘉¶
<pb:KR4h0160_WYG_084-22a>¶
賔儻有星迴使唯應日問人¶
　　次夏允中禁體雪詩六十韻¶
衾夜生孤擁樓更死屢撾墨雲常黯□絲雨先鬖髿半¶
醒身何所全迷意罔涯露眠當莽蒼風泊在蒹葭誤起¶
平行地訛聽亂撒沙羣憨揺始覺衆怪語流沙幔卷爭¶
成片裳霑秪見些尺深良可待寸測即頻加熾炭肌還¶
粟張燈眼暈花闖明和月澹學舞逐風斜在臘時能應¶
祈年歳必嘉競投窗内隙密糝砌旁窪尾亞攅槍竹肪¶
<pb:KR4h0160_WYG_084-22b>¶
分破刃瓜恍疑行朔幕只訝失胡笳賸有開甖貯渾無¶
樹屏遮廊飄黏畫翠庖焮濕炊赮靜凝檐頭髓清垂瓦¶
口牙迴溝填小曲側巷積微衺夕氣干牛斗酆城瘞鏌¶
鋣暖融團腐草晴綴嵌空槎易化行人路偏多隱者家¶
池心堅莫日山脊晃晨霞馬齒沈虚屐羊腸阻峻車荒¶
藂喧餓雀垂蔓抱僵蛇縮頸牛如蝟拳毛馬盡騧自須¶
澄潔淨誰敢訾疵瑕公子添重錦夫人儗副珈聚行蘆¶
簇鴈作隊野屯鴉𩯭縷搔驚似髯珠貫暫呀淵宫裁斷¶
<pb:KR4h0160_WYG_084-23a>¶
織閨服帽初髽晉女吟稱謝唐人賦憶义大田將有穀¶
沃壤早宜麻久睨偎牆色寧論在土芽舞娥臨月桂才¶
士縱天葩朽壓傷頽架長支惜偃笆梅封新蓓蕾薪㸑¶
濕杈枒京落多豪富長安有狹邪埽開交擁篲戲聚互¶
推爬帶沍張魚笱淩晨没兎罝臥來窮就捉跳出捷從¶
杈籺食何煎迫萍齏漫咄嗟跣趨哀䠥&KR0887;志肆笑矜夸¶
數戰肩踰竦頻訶指更挼脣呼吟蟋蟀足跌伏蝦蟇嬾¶
出從嘲鼈甘貧任處蝸市舂窮也糴鄰酤薄猶賖¶
<pb:KR4h0160_WYG_084-23b>¶
　　送秦元之赴太禧同僉¶
君家好兄弟聖主自知之周爵推秦仲虞官舉伯夷萬¶
方天浩蕩五采鳳葳㽔宣室虚前席蒼生屬論思¶
　　金陵送人還武昌¶
相送白鷺洲因思黄鶴樓遥觀禹(一作/鄂)土蹟重起禰生¶
愁西上不可得東關曽獨留江吞趙佗石歳月但空流¶
　　題程先生西行集後(程年七十餘歸/蜀改葬父母)¶
峽束水如箭巴行船上天亂離藁葬後衰老秭歸(地/名)邊¶
<pb:KR4h0160_WYG_084-24a>¶
手把西行集心追北上年東風故山淚落日灑江煙(大/德)¶
(丙午旱明年浙東饑/僕因北上兹有感焉)¶
　　登髙分得曡嶂¶
逺近不可數澹濃渾自成人煙諸崦隔鳥道半空横日¶
夕黄微映江寒碧倒生憑髙共臨眺憶得在宣城¶
　　送李御史¶
南臺鐵冠舊西府繡衣新吏部冰霜曉皇家雨露春三¶
苗蠻作俗八桂嶺為鄰虞帝猶遺廟殷勤薦渚蘋¶
<pb:KR4h0160_WYG_084-24b>¶
　　送楊友直赴刑部主事¶
少昊煩司幕先生自此升九重趨玉陛一騎發金陵邊¶
靜龍堆月河清馬頰氷徒慙太平日江海老無能¶
　　送谷經歴之淮西憲幕¶
淝水緑逶迤淝山青陸離江天清共逺沙鳥白相宜百¶
鍊精(一作/真)金在孤忠聖主知幕蓮非久地臺柏有髙枝¶
　　送賈西伯¶
西風苜蓿花南客又移家此道寧無用吾生未有涯峰¶
<pb:KR4h0160_WYG_084-25a>¶
青宜霧日潮白逆江沙猶憶南樓夜吹簫度歳華¶
　　輓許覃峰(號松/雲)¶
失訪松雲隱哀吟薤露歌前朝諸老盡浮世百年過山¶
水髙情足詩書逺澤多何曽入城府秦鑿自寒波¶
　　送張克讓¶
秋花白露芹鄉郡萬山雲官冷難為滿囊空政喜聞灘¶
船牽月上嶺路入閩分有客來書辟青霄記鴈羣¶
　　送王伯庸赴石埭校官¶
<pb:KR4h0160_WYG_084-25b>¶
先生官已冷縣僻冷於官坐席嵐歸潤琴壇月過寒奇¶
峰花作朶幽瀨玉為湍所喜無迎送髙吟寄碧瀾¶
　　賦孺子亭送心上人還洪¶
東漢久無國南州猶有亭虚楹過日白老樹入湖青歳¶
晚送僧去天寒行獨經搔頭雙檜側余髪故星星¶
　　送李景初試吏淮陽便養¶
讀書初試吏捧檄且娛親當代推經濟何人獨隱淪河¶
兼淮海逺雪滿渚城春里舍多凋瘵周旋及撫循¶
<pb:KR4h0160_WYG_084-26a>¶
　　送客¶
馬帳朋方集麟經講未殘幡然懐故里誰此障狂瀾黄¶
卷秋檠短青氊夜榻寒好將池草句題與惠連看¶
　　題山莊晚霽圖為楊元清賦¶
野居豈不好况是晩晴初草閣邨邨樹溪船箇箇漁(闕/)¶
松應宿鳥行李尚騎驢老託西園灌鄉愁賴酒除¶
　　郭生生子¶
歌愛誇頭玉憐應過掌珠河東真小鳳冀北定名駒英¶
<pb:KR4h0160_WYG_084-26b>¶
物須啼看先生要醉扶老夫無重大折簡便堪呼¶
　　送人省親¶
子仕親亦喜子歸親更懽江湖片帆逺風雨一氊寒沙¶
鳥行秋渚江豚拜午湍莫看松桂色容易厭時官¶
　　題李息齋枯木竹石圖¶
霜柯洞庭寒露葉渭川冷幽人美清夜獨寫秋燈影¶
　　題牧牛圖¶
邈爾三尺童御此兩觳&KR1100;春風笠底囘前邨燒痕緑¶
<pb:KR4h0160_WYG_084-27a>¶
　　題宣和畫卷¶
澹意夫容外閒情翡翠邊波翻太液水分送向南船¶
　　送僧還洪¶
颿開建業水人上豫章臺許令蛟腥起滕王雨色來¶
　　飲酒¶
北闕諸公貴東門幾客還撇來缸面酒攜坐(一作/上)屋頭¶
山¶
　　贈孟通¶
<pb:KR4h0160_WYG_084-27b>¶
孟通朔方彦領薦過昇州花發瓊林苑題詩向上(一作/石)頭¶
　　送吳景賢赴廣東二首¶
秋浦同為客金陵秪得君天風復戲我吹作嶺南雲¶
隱之千載後共喜逺孫來為酌廉泉水殷勤寄鳳臺¶
　　送楊文質侍父之西臺¶
御史乗驄西入關郎君曉服擁斕斒東風栁色寒猶淺¶
南國桃花春未殷後騎送官過白下前驅衞士負黄間¶
州城獬廌峩冠度里社雞豚衣繡還問膳早朝河畔驛¶
<pb:KR4h0160_WYG_084-28a>¶
舉鞭遥識陜中山道塗來徃増加額父老邀迎各解顔¶
渭水東流連二漢蜀都南去帶諸蠻秦中兵饉仍凋瘵¶
劒外人風更阻艱勤讀古書探要眇與論時政及餘閒¶
他年先後聽周魯迭拜螭頭最上班¶
　　壽龍翔長老訢笑隱¶
𤣥雨髙秋集九龍東天震旦主諸峰青蜺座踞黄金築¶
紫鳳書銜白玉封賜到屢鳴官寺鼓召歸兼聽御樓鐘¶
雄文獨步專三氏大法全提正五宗筵擁方來無數衆¶
<pb:KR4h0160_WYG_084-28b>¶
倉分鄰住有餘舂詩留杜甫頻茶椀社許陶潛更酒鍾¶
凉夜熱眠貪夢蝶清朝苦思困吟蛩曇華世界慚吾晩¶
桂子天香喜氣濃住世幾何論小劫陳詩再拜謝疎慵¶
隨班作客應長席歸醉從兒且小笻¶
　　新寺和張仲舉兼次韻¶
天宫兜率下崔嵬結綺交疏面面開地勢周圍龍虎國¶
鐘聲疏應鳳皇臺鼎湖仙去秋遺劒笠澤僧歸夜渡杯¶
千騎巡街羣樂動五雲深處御香來¶
<pb:KR4h0160_WYG_084-29a>¶
　　鴈門送楊仲𢎞姪士耕歸龍泉¶
伯也未入玉堂日我亦忝薦金閨名三千里外嗟淪落¶
二十年餘異死生猶子初從鴈門見故鄉能作龍泉行¶
腸斷東門别小阮索詩相送若為情¶
　　趙君澤母一百七歳¶
南康校官致仕日北堂夫人長壽身一百歳後又七歳¶
千萬人中無(一作/能)幾人王母蛾眉曽不老諸孫鶴髪但¶
重新桐川之水東到海海上桃花(一作/蟠桃)樹樹春¶
<pb:KR4h0160_WYG_084-29b>¶
　　送陳子英縣尹之崇仁¶
江迴彭蠡天與碧路入臨川山復蒼令尹先為武進縣¶
弦歌况逢君子鄉黄禽雙啼白日靜緑草自動春風香¶
巾車數問虞夫子未慙元亮在柴桑¶
　　越州景德寺鏡清方丈題醉先(宋僧/名也)岳麓圖¶
鏡清方丈見岳麓堂虚只尺行江潭樹木連雲厓(一作/巖)¶
影濕樓臺隔日水氣(一作/聲)酣皇英雙騎龍上下蒼梧九¶
㸃天東南道人得我千古意復遣老夢登嶇嵌¶
<pb:KR4h0160_WYG_084-30a>¶
　　送唐長卿赴常州教授¶
三茅斷作湖嶼碧常州昇州猶比鄰山君化鶴去問客¶
水鳥銜魚來獻人釀酒未嫌官舍冷開倉長恐士家貧¶
絶嗟一槩鳴琴地杏花閉門消却春¶
　　題觀海圖為張晉賢作¶
自古十洲三島勝幾時一釣六鼇連千年王母蟠桃實¶
五百童兒採藥船日出早看金柱湧天空只儗玉壺懸¶
乗查欲接張公子直到牽牛織女邊¶
<pb:KR4h0160_WYG_084-30b>¶
　　題方壺子天台圖送曹士安省親還上清¶
仙人飇車竟獨徃我家天台不得還六(一作/七)十江上老¶
為客半夜(一作/夜半)夢中無數山雲飛舍下兩白髪桃熟溪¶
頭雙緑鬟(元音本中/四句倒轉)更煩爾祖方壺子寫我與君劉阮¶
間¶
　　送廉公子北歸¶
䇿勛際盛皇元世賜姓為廉舊相家江上行逢瑶圃樹¶
天邊歸泛玉河查黄封蠟水人人酒白下春風處處花¶
<pb:KR4h0160_WYG_084-31a>¶
誰謂王孫慰離别踟躕芳草獨興嗟¶
　　次韻答惠長老¶
棄為狂士幸相容敢向明時歎不逢明月近人閒傍水¶
白雲邀客更登峰百年耳厭咸陽犬千載神交劒浦龍¶
車馬滿街門映爥夢魂初熟蔣陵鐘¶
　　九月一日遊昭亭(在宣/州)¶
山色江光帶近郊道旁楊栁舞寒條半生九日黄花酒¶
多在西風白下橋千里客遊仍暮景異鄉人事又今朝¶
<pb:KR4h0160_WYG_084-31b>¶
老來未遣登臨嬾盡醉東家緑玉瓢¶
　　寄謝子木¶
秦贅誰徵夢午年漢官倉氏豈淹賢荒凉秋浦時時酒¶
仿彿番江夜夜船湖海客身皆莫齒家山兒蕨等春拳¶
何時與和歸來賦白石(謝住/家)黄沙(丁住/家)未有田¶
　　送公子特穆爾入京¶
龍沙公子五雲思鶯語皇州二月時苜蓿土融鞭節上¶
蓬萊春近佩聲移承恩賜坐黄金褥獻壽親擎白玉巵¶
<pb:KR4h0160_WYG_084-32a>¶
馬上偶看鴻鴈過簫中吹與鳳皇知¶
　　送南臺掾史劉孟琛陪治書順昌朝賀¶
上帝南郊法駕親憲臣北道傳車新氷霜隨路關河曉¶
雨露垂天海嶽春千里渥洼從驥子九重閶闔候雞人¶
冕旒再拜三呼日玉帛交橫萬國賔¶
　　寄黄宗師¶
飇輪峰頭鶴下空華陽洞口百花紅長林藥草無人識¶
上界蓬萊有路通爛醉前年春作客頻憐今日老成翁¶
<pb:KR4h0160_WYG_084-32b>¶
丹砂不遣來城市故著題詩寄葛洪¶
　　送僧遊廬山¶
廬山東南山木多石梁顛倒挂銀河仙燈夜半天人(一/作)¶
(神/)落佛屋春深海客過五老芙蓉還好在陶公楊栁定¶
如何布帆又起江湖興應道西風動薜蘿¶
　　送萬容長老歸故山¶
長記題詩送萬容喜看飛錫下諸峰笙吹緱嶺仍騎鶴¶
劒出豐城又化龍山氣含霜飄夕磬溪聲和月瀉寒舂¶
<pb:KR4h0160_WYG_084-33a>¶
何如官寺聽車馬空伴黄塵起斷鐘¶
　　送僧歸番陽¶
護龍客賦紫芝歌飯牛翁如白石何山頭桃熟不歸去¶
秋深葉落忽已多舟行夾岸轉青嶂風定滿湖皆白波¶
記得康郎洲下住月明如海看漁蓑¶
　　送由上人游金華兼簡信上人¶
金華東日挂清曉玉樹西風吹晚秋皇郎羊化青山石¶
帝子龍飛白下州二阮同居番佛寺雙溪獨坐野人舟¶
<pb:KR4h0160_WYG_084-33b>¶
茶餘儻問西園檜翠色依然映白頭¶
　　寄題金鵝泉石軒¶
金鵝泉石有深趣黄鶴仙人曽獨來厓雨溜雲青玉瀉¶
海天澄日碧蓮開山翁宴坐秋簾靜野客倦游溪櫂迴¶
幽徑依然生藥草他年從此入天台¶
　　題王元章梅¶
三年不見王徵士一見梅花如見人風致山隂頻夢夜¶
雪晴江上又逢春毫端只作尋常寫意度真同造化神¶
<pb:KR4h0160_WYG_084-34a>¶
聞道邪溪新買宅想栽千樹作比鄰¶
　　送清涼寺友上人歸永嘉¶
江心舊作野客宿石頭今逢開士歸半夜落潮隨櫂發¶
十年殘夢逐雲飛相看接手話鄉里獨老忍淚霑裳衣¶
新春亦有還家願㑹過石室推煙扉¶
　　次韻噩無夢楩用堂吳中倡和佳什¶
二客當時共泊舟何人清夜獨垂鈎劉郎爵土方諸將¶
嚴子生涯老一裘萬里關河空悵望百年江海儘嬉遊¶
<pb:KR4h0160_WYG_084-34b>¶
而今豈但忘機甚也得頭顱似白漚¶
　　次韻具菴送湛淵上人永嘉省師¶
早年為客曽遊處今日題詩却送僧珠箔濺厓看雪瀑¶
寶窗縁墖見天燈金仙爛漫開銀界玉女嬋娟倚翠層¶
禮罷阿師窮勝討諸峰歴歴漸攀登¶
　　送郭筦勾之西臺¶
南州待著騎驄馬西土今須聽鳳皇風妥浪花清度月¶
秋先關樹早驚霜汾陽宅畔槐應老泰華峰頭藕正香¶
<pb:KR4h0160_WYG_084-35a>¶
願得盡分氷雪片沈疴天下總令嘗¶
　　送答彦脩御史調西臺¶
泰華雲開仙掌明關門樹冷早霜清九天丹鳳銜書下¶
六月青驄擁轡行南國江山吟總遍西周人士喜爭迎¶
鷹鸇鵰鶚髙風外麟趾騶虞美化成¶
　　覽勝樓¶
二水三山帶逺洲五臺雙闕起髙秋齊梁宫苑依城在¶
江漢波濤入海流金刹曉開龍虎國玉笙宵下鳳皇丘¶
<pb:KR4h0160_WYG_084-35b>¶
一天灝氣清無際况及此時長倚樓¶
　　近仁臺郎見示樊左司在南臺時憶昨五首柯博¶
　　士蘇徵君既為和之天台丁復僑居金陵草莽之¶
　　臣也不能悉奎章故事欽覩皇潛飛之盛猶能記¶
　　之僭用元韻以寓鼎湖之思云爾(録二/)¶
猶記金陵觀稼遊翠霄深處想瓊樓縱横未草三千字¶
縹緲如瞻十二旒秪爾丹心馳魏闕依然白髪老滄洲¶
翠華不復南巡幸歳歳空來鴻鴈秋¶
<pb:KR4h0160_WYG_084-36a>¶
猶記奎章擁紫薇五雲流彩日揚輝已頒玉果開春宴¶
亦賜金蓮送夜歸俊逸詩篇凌鮑照風流人物動崔徽¶
還憐杜牧秋孃賦色線寧堪補舜衣¶
　　與杜清碧先生四首¶
武夷山水先生宅山上松聲落醉眠不廢乾坤有清氣¶
至今巖壑出神仙南陽諸葛吟梁父西蜀揚雄草太𤣥¶
聖主如天明日月九重虚席正求賢¶
先生九曲溪邊住錦里風光太逼真當代如求董狐筆¶
<pb:KR4h0160_WYG_084-36b>¶
名家政要杜陵人玉堂金馬頻催詔朱紱銀魚嬾挂身¶
聞道少微星不夜已知江上有垂綸¶
五雲絳節下林丘萬里銀槎上斗牛聖代已興周禮樂¶
大儒宜法魯春秋上林花霧冥冥濕太液恩波浩浩流¶
清夜夢囘髙閣逺一蓑煙雨泛漁舟¶
聖君虚席禮賢初太史濡毫應詔餘沙草總肥金騕褭¶
宫花時落玉蟾蜍晉朝人物推安石漢代文章識仲舒¶
成業經綸有如此人生須讀五車書¶
<pb:KR4h0160_WYG_084-37a>¶
　　與李五峰先生¶
鴈蕩山前結屋牢先生攲枕聽松濤麒麟一出空祥瑞¶
鳳鳥孤飛惜羽毛漢代文章遷史盛晉時人物謝安髙¶
嬾將白髪供朝紱縱有金魚換酒醪¶
　　送僧遊浙東¶
我家浙東海水西危峰髙上起天梯蛇喉尊者秋歸洞¶
虎背禪師夜過溪晚日桃花山更好春風藥草路多迷¶
何堪相送寒江上短髪頻搔更不齊¶
<pb:KR4h0160_WYG_084-37b>¶
　　題茅山彭道士畫梅花仙子¶
緑燕棲寒夜不飛洞天霜淨月流輝夜深彷彿梅邊臥¶
起摋青霞染素衣¶
　　次韻元宵雨雪¶
銀燭春光玉雪宵翠簾歌管思寥寥羅浮洞裏花如織¶
誰立寒香背小橋¶
　　題江邨小景¶
野篷忘世寒罾下沙筥牽兒早餉遲有客封矦玉門道¶
<pb:KR4h0160_WYG_084-38a>¶
緑閨春恨繞花枝¶
　　馬德昭席上賦¶
江上重逢鄒大孃桃花紅嫩染纖裳蔓青溪上曽相見¶
猶記胡麻飯顆香¶
　　題李遵道山水¶
層峰髙出雲樹外飛溜直下天河懸江南老客腸空斷¶
舊宅不歸三十年¶
　　酒間贈賈西白¶
<pb:KR4h0160_WYG_084-38b>¶
思入東風白雨邊莫雲春樹兩茫然不因絳灌輕新進¶
未必長沙識少年¶
　　淮上作¶
昨日水淺雀兒浴今日能勝萬斛舟人生有時亦如此¶
請看秦淮江水流¶
　　題美人卷¶
玉山横管淚痕光繡褥雙迴綵鳳皇百巧心情題不得¶
九疑雲冷隔三湘¶
<pb:KR4h0160_WYG_084-39a>¶
　　絶句¶
沙逺晴波淺漾金魚苖初上小如鍼將船載酒江頭飲¶
水栁千株滿岸隂¶
　　題汪伯髙梅¶
兎臼寒霜染雪毫緑煙微散月初髙野人醉醒羅浮夢¶
長憶仙娥玉色醪¶
　　次韻西湖竹枝歌四首¶
上塘楊栁下塘隂阿郎(一作/儂)愛人不愛金塘水西流(一/作)¶
<pb:KR4h0160_WYG_084-39b>¶
(來/)東入海水深不似阿儂深¶
栁葉如眉枝似腰贈郎輒挽最長條條長即與儂心逺¶
不是為儂春態嬌¶
錢唐潮來兩岸平錢唐潮歸(一作/落)江月明錢唐女子新¶
樓閣夜半吹簫鸞鳳鳴¶
郎愛捕魚儂織蓑勸郎不必要登科一家賣魚得食少¶
一官懸魚憂患多¶
　　題楚江清曉圖¶
<pb:KR4h0160_WYG_084-40a>¶
海色澄明霞欲生白煙樓閣靜崢嶸青楓江上船已發¶
苦竹嶺頭人未行¶
　　題危太樸雲林圖¶
天台萬八千丈雲林三十六峰幾載山中獨憶今朝江¶
上相逢¶
　　同永嘉李季和望鍾山聨句¶
鍾山日在望匏繫未成徃我本忘世人(李/)誰能久塵鞅¶
窮猨茍(一作/尚)擇木(丁/)冥鴻不離網納蕞升斗縻(李/)迺此¶
<pb:KR4h0160_WYG_084-40b>¶
尺尋枉川江互迢遞(丁/)天地一莽㝗霸氣遂終陳(李/)山¶
名猶姓蔣䇿羸結幽躋(丁/)拔茹傾勝賞踡林萬虯伏(李/)¶
獰石羣獸仰雨晴虹蜺裂(丁/)雲熱鸛鶴響靈骨瘞浮屠¶
(李/)癯趺踞方丈陟閣鷹巢危(丁/)闚户蜂房敞禪林舊稱¶
一(李/)梵刹新闡兩苾芻化城喻(丁/)獬廌嚴駕上一人㪺¶
小月(李/)七佛築峻壤狻猊睥玉除(丁/)科斗罥銀牓庸超¶
謝羶葷(李/)媚禱懐肸蠁俗子空卑棲(丁/)至人廓遐想相¶
期訪龍盤(李/)何如遊鴈宕窗明誦楞嚴(丁/)林昏過魍魎¶
<pb:KR4h0160_WYG_084-41a>¶
終然千仞顛(李/)極彼九州廣圓龕坐覓心(丁/)方具跪合¶
掌攬秀目顒顒(李/)討幽心養養沈緜阻客遊(丁/)爽塏令¶
人奬境虚雲壓䦨(李/)江逺浪浮漿揮清宜麈尾(丁/)翳靜¶
便鶴氅域分三國鼎(李/)淮湊百川輞喜彈青綺冠(丁/)倦¶
曳緑玉杖朝晴竟崎嶔(李/)夜夢猶髴髣祝酒遣詩魔(丁/)¶
搜句搔技癢深推衆壑宗(李/)雄據諸峰長碧眼(一作/眼碧)覽¶
益逺(丁/)白髯(一作/髯白)聨苦強地籟息箕簸(李/)天孫遺女紡¶
金聲調危鐸(丁/)石華繡卑磉騎驢約兹後(李/)驚猨記疇¶
<pb:KR4h0160_WYG_084-41b>¶
曩資罄恐支離(丁/)腹果歸莽蒼間休幼安席(李/)敏奪雲¶
門棒竹露曉衾濕(丁/)松飇秋髪爽玉樹異風標(李/)珠林¶
列星朗躡屐去後齒(丁/)早炊囊宿滰弔古重追尋(李/)披¶
荒増慨慷(丁/)¶
　　蘭堂上人之金陵因寄憲府張使君(見乾坤/清氣)¶
初平牧羊處白石及秋登挂錫月中到禪房雲上層使¶
君持玉節老客望金陵想見雙溪水先霜早已氷¶
　　姑蘇臺¶
<pb:KR4h0160_WYG_084-42a>¶
白日初髙瓦欲黒姑蘇臺前春拍塞百花緑洲水曲尺¶
小浪羣吹度游鯽晴煙漲暖野荒荒箇箇西山澹疎碧¶
海氣東來揚短篷吳兒岸坐長歌發逸興遥將白波去¶
送目飛鴻倦低翮扁舟甚有五湖思風雨漂揺從所泊¶
幸逢大國全盛日地極蒼生無裂坼向來時運數更變¶
河山南北烽火隔人攀巖穴恐不險樂土不居何暇擇¶
只今城雉多墾鑿麋鹿所游盡桑麥自笑生來但為客¶
五十有家無土著有酒不作懐抱惡明日日出已非昨¶
<pb:KR4h0160_WYG_084-42b>¶
　　蜀江春曉¶
蜀江二月桃花春仙子江頭裁錦雲牙檣&KR1468;子雙蕩槳¶
蘭葉衝破愁殺人浣花詩客茅堂小醉眼看春狎花鳥¶
栁絮抛風乳燕斜畫簾卷雨啼鶯曉蘼蕪草生蘭葉齊¶
碧流黛石青無泥郫筒有酒君莫惜明日殘紅如雨飛¶
　　逢僧話舊¶
朱雀橋頭白下門舊遊囘首幾人存令威不返遼東鶴¶
圓澤難招石上魂金刹火餘灰未冷錦囊詩在墨猶温¶
<pb:KR4h0160_WYG_084-43a>¶
南來邂逅逢僧話老淚臨風墮酒尊¶
　　題疊山卷¶
江山老骨歸元亮今古何心兩伯夷半夜寒増霜院酒¶
一編孤憤雪樓辭¶
　　莊節先生韓性¶
　　　性字明善紹興人其先家安陽宋魏忠獻王琦¶
　　　其八世祖也性深於先儒性理之説四方學者¶
　　　受業其門户外屨無所容前代遺老王應麟俞¶
<pb:KR4h0160_WYG_084-43b>¶
　　　浙戴表元輩皆折輩行與交同里與游最密者¶
　　　唐珏王易簡吕同老皆一時名士每值風日清¶
　　　美或同挾策于雲門禹穴或共榜舟于邪溪鏡¶
　　　湖逍遥容與彌日忘返望之者疑其為世外人¶
　　　也延祐中憲府嘗舉為慈湖書院山長受而不¶
　　　赴天厯中趙世延以其名上聞後十年門人李¶
　　　齊為南臺監察御史力舉其行義而性已卒矣¶
　　　年七十六賜諡莊節先生所著有禮記説四巻¶
<pb:KR4h0160_WYG_084-44a>¶
　　　詩音釋一巻書辨疑一卷郡志八卷文集有五¶
　　　雲漫稾十二卷虞學士集曰君為文優游不迫¶
　　　而陳義甚髙汪洋不窮而立論甚要黄侍講溍¶
　　　曰先生之文博達雋偉而變化不測人第見其¶
　　　如奇葩珍木不擇地而發魚龍出没隱顯後先¶
　　　以為可喜可愕而莫知夫山之所以髙水之所¶
　　　以深也兩公皆文章大家而罄折先生如此宜¶
　　　為一時人望所宗也¶
<pb:KR4h0160_WYG_084-44b>¶
　　題水仙圖¶
洛下風流人人言影亦好况乃蛟宫仙迥立清漢表翠¶
裙濕凉蟾晴光白如埽坐對氷雪容不受東風老澄江¶
渺余懐相期拾瑶草¶
　　蘭亭¶
昔人藝芳蘭遺迹越溪上風流晉諸賢好奇極尋訪坐¶
令後來人弔古更惆悵憶昔初來遊精廬適新剏俛仰¶
三十年故交獨青嶂今晨天氣佳煙隄繫輕舫相攜得¶
<pb:KR4h0160_WYG_084-45a>¶
良朋舉酒互酬倡散策依晴林沿洄俯新漲地偏塵易¶
遣慮澹情自暢回首昔時遊樂事終不忘誰謂古人逺¶
千載欣一餉彭殤端齊軌䝉莊諒非妄¶
　　曹娥廟歌¶
承荃橈兮桂舟弭靈旗兮中流望四山兮何所映朝陽¶
兮上浮玉笄兮瓊珮馭青蛇兮雲之外采杜若兮江皋¶
芳菲菲兮未沫潬不極兮海門餞多景兮江濵吹參差¶
兮屢舞馳玉軑兮繽紛雷填填兮拊鼓檜隂隂兮靈雨¶
<pb:KR4h0160_WYG_084-45b>¶
波渺渺兮安流神樂康兮終古¶
　　題謝皋羽西臺碑¶
零陵斷石青如天七星下貫寒蛟泉神訶鬼護萬萬古¶
中有處士西臺篇臺前月色為君好斷港馳啼蕙花老¶
酪缾羊炙試招魂一片丹心向晴昊邯鄲枕冷泰山秋¶
海樹不著人家愁晞髪陽阿向天籟鳳皇作使追靈脩¶
紫霧黄塵窺下土清都仙人半空語紋楸十九春鬼長¶
玉雞吐綬闈扶桑¶
<pb:KR4h0160_WYG_084-46a>¶
　　韓左軍馬圖卷¶
五花雲散紫電光縶維未許飛龍驤垂頭欲就圉人飲¶
渴烏作勢吞銀潢長安畫史擅筆力萬里猛氣收毫芒¶
羽人乗風倦鞍勒一笑收拾藏巾箱世人不識真驌驦¶
顧影尚爾分驪黄放鶴峰前有遺意神駿政可誇支郎¶
　　題龔翠巖中山出遊圖¶
是為伯強為譎狂睢盱鬼伯髯怒張空山無人日昏黄¶
迴風隂火隨幽篁辟邪作字魏迄唐殿前吹笛行踉蹡¶
<pb:KR4h0160_WYG_084-46b>¶
飛來武士藍衣裳夢境胡為在縑緗中山九首彌荒唐¶
猶可為人祓不祥是心畫師誰能量筆端正爾分毫芒¶
清都紫府昭囘光三十六帝參翺翔隂氣慘澹熙春陽¶
謂君閣筆試兩忘一念徃復如康莊¶
　　宛委山¶
秦山幾千仞翠入蓬萊城城中望山色明暗分隂晴老夫¶
散策山前路為愛看雲不歸去仰看驚怪鷺飛來回頭¶
忽見雲生處崦中孤起如炊煙乗風騰上蒼厓巔厓巔宿¶
<pb:KR4h0160_WYG_084-47a>¶
雲喜迎接横空一幅兜羅緜天風吹散銀千縷淡處是¶
煙濃是雨雲師拗怒不肯回露出峰頭尺來許一雨三¶
日溪水肥老夫欲歸不成歸雲師知我慘不樂故出小¶
譎相娛嬉老夫作詩一笑領舉袖收雲散空迥倚松絶¶
叫山下人仰看雲峰起山頂¶
　　東山¶
逺山倚空青濛濛剡溪白匝來天東天機不卷芳草碧¶
中有行地雙蟠龍扶藜欲出人間世俯仰明河在平地¶
<pb:KR4h0160_WYG_084-47b>¶
長松忽動鶴飛來萬里剛風起衣袂薔薇開落春復秋¶
洗屐何人繼清遊凭闌一笑衆山小遥指雲氣看齊州¶
　　陽明洞二首¶
洞天深窅行客疑飇輪碧簡誰能稽倚松長嘯巖壑動¶
放懐未必今人非石氣盤空散成霧檜子無風落青雨¶
草間欲問苗龍壇薜荔鱗鱗絡銅虎¶
蕙草雪消蜂蝶疑遊子挈榼來何稽少待山桃綴紅糝¶
回首已憐春事非晴風成雲濕成霧洞天深沈百花雨¶
<pb:KR4h0160_WYG_084-48a>¶
山深玉殿鎖碧苔天上通明羅九虎¶
　　若邪溪¶
一川暝色鎖煙蘿蕭灑禪關偈獨過薝蔔香中詩夢逺¶
芭蕉葉上雨聲多九重闕下心猶戀二十年前事總訛¶
畫舫蘭橈待明發若邪溪水夜増波¶
　　陽明洞¶
日日携壺坐釣磯眼看門外軟紅飛已無遊騎尋芳事¶
却訪幽人入翠微石磴欲青春雨足酒爐初冷絮花稀¶
<pb:KR4h0160_WYG_084-48b>¶
悠然自解登臨意十里香風一棹歸¶
　　鏡湖¶
鴉陳陳空木葉疎西風衰栁半平蕪湖山照眼長奇麗¶
不枉千金買畫圖¶
　　曹娥江¶
隔岸檣竿著暮鴉待舟人立渡頭沙數拳頑石生雲氣¶
一半斜陽有浪花¶
　　天香閣¶
<pb:KR4h0160_WYG_084-49a>¶
䦨干曲曲亂雲封回首爐峰翠幾重上界剛風秋萬頃¶
銀河開徧碧夫容¶
　　集杜句題五馬圖¶
使君五馬一馬驄聲價歘然來向東飛電流雲絶瀟灑¶
迥立閶闔生長風肉鬉磊塊連錢動大宛立仗青絲鞚¶
不須對此成歎嗟古來才大難為用¶
　　葛仙井¶
鳳皇不栖枳天馬肯就閑胡為九淵龍臥此數仞山茍¶
<pb:KR4h0160_WYG_084-49b>¶
無風霆威何異蛙蠙緐世網易嬰人有如百尺瀾悠哉¶
志士懐直欲甦人寰一朝躡浮雲游戲窮𤣥間寧知天¶
瓢側不及眢井蟠百年撫陳迹老木亦已刋名髙雖易¶
毁志逺終難攀山中白頭僧笑我發浩歎¶
　　歌風臺¶
武帳如星連鉅鹿重瞳誰敢相馳逐劉郎深閉函谷關¶
坐聽城南新鬼哭赤鱗半月天無光隂陵匹馬虛徬徨¶
百二山河笑譚取殿前上壽稱明良榆社歸來故廬在¶
<pb:KR4h0160_WYG_084-50a>¶
山川不改風光改酒酣自作三侯章兒童拍手聲飜海¶
君不見帳中悲歌愁美人樂府千載傳授新英雄吐氣¶
天為窄便肯變滅隨飛塵髙臺古碑字盈尺神呵鬼護¶
蛟龍石四顧銅雀嘆淒涼墮瓦無聲土花碧逺山横空¶
暮煙起行客徘徊殊不已當年遺事尚可尋斷雲飛度¶
香城水¶
　　天衣寺¶
春流雙澗深曉色十峰隂勝地青蓮宇千年靜者心焚¶
<pb:KR4h0160_WYG_084-50b>¶
香入空翠鳴磬出幽林去路白雲滿禪宫何處尋¶
　　定善寺¶
開人宴坐時大千入毫髪兩山不受招胡為在吾闥¶
　　樵風廟¶
朝南暮北樵風逕遺廟千年尚乞靈山叟不知如許事¶
閉門新注相牛經¶
　　讀三國志¶
玉壘浮雲尚慘然興亡自古總由天渭川星殞嗟何早¶
<pb:KR4h0160_WYG_084-51a>¶
却遣譙周七十年¶
　　題趙子固墨蘭¶
鏤瓊為佩翠為裳冷落遊蜂試采香煙雨館寒春寂寂¶
不知清夢到沅湘¶
　¶
　¶
　¶
　¶
<pb:KR4h0160_WYG_084-51b>¶
　¶
　¶
　¶
　¶
　¶
　¶
　¶
　元詩選二集卷十六¶
