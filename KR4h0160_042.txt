# -*- mode: mandoku-view; -*-
#+TITLE: 元詩選
#+DATE: 2015-08-25 00:43:32.975168
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 初集卷四十二
<pb:KR4h0160_WYG_042-1a>¶
欽定四庫全書¶
　元詩選初集巻四十二　　庶吉士顧嗣立編¶
　　鹿皮子陳樵¶
　　　樵字居采婺州東陽人負經濟才介特自守隱¶
　　　居圁谷間衣鹿皮自號鹿皮子以當事者薦徵¶
　　　之不起專意著述尤長於説經與同郡黄晉卿¶
　　　輩友善嘗貽書宋景濓諄諄以文章相勉勵云¶
　　　所著曰鹿皮子集好為古賦組織緜麗有魏晉¶
<pb:KR4h0160_WYG_042-1b>¶
　　　人遺風其詩于題咏為多屬對精巧時有奇氣¶
　　　如山遮春欲歸時路鴈入鳬飛不盡天僧㸑屋¶
　　　頭猿挂樹鳥銜窗外雨生□春在地中長不死¶
　　　月行天盡又飛來臺虛人在空中立雲靜天從¶
　　　水面浮詩無獺髓痕猶在夢有鸞膠斷若何野¶
　　　鹿避人懸樹宿溪□乗水上山來天出異香薰¶
　　　寳樹日將五色染游絲絮輕便欲排雲厺花好¶
　　　多應換骨來即此數語可以步武西崑諸作¶
<pb:KR4h0160_WYG_042-2a>¶
　　出塞曲(為戍潼關/李總管賦)¶
屬鏤夜嗁光屬地將軍一出欃槍死行塵不動人歸市¶
帶甲如雲自天至取君甲兵為君洗分明□有銀河水¶
手中遺下泥一丸不封圅谷封泰山¶
　　夜闌曲¶
碧宇星囘夜漫漫靈蕪煙煖重薰薦冷翠香銷青桂枝¶
冰荷葢光光遶帷花樓豔舞金萎㽔吳羮蜀酒精瓊糜¶
酒闌半解龍綃衣春朝曲渚聞鵾雞¶
<pb:KR4h0160_WYG_042-2b>¶
　　海人謡¶
海南蠻奴髪垂耳朝朝采寳丹涯裏夜光盈尺出飛□¶
柏葉收珠寒蕊蕊幽箔連錢生綠花切玉蠻刀如切水¶
九譯來朝萬里天北風不動琅玕死¶
　　東飛伯勞西飛燕題飛花亭¶
東飛伯勞西飛燕花光絮影從風轉蜂黄蝶粉照靈葩¶
不散明珠秪散花霑衣墮袂花如雨羽人化蝶隨花去¶
與人下顧笑春紅春閨一昔生秋容(一作吳蕉未/省生秋風)骨齊¶
<pb:KR4h0160_WYG_042-3a>¶
熊耳君知否花豔春暉不經久羽衣一拂千萬春春花¶
墮蕊齊崑崙¶
　　中秋月¶
銀漢西流烏接翼囘首人間化為碧瑶臺銀闕相扶疎¶
三郎錯路歸□鳬霓裳月裏親偷得却怪李謩偷擪笛¶
　　寒食詞¶
緜上火攻山鬼哭霜華夜入桃花粥重湖煙栁髙插天¶
猶是咸淳賜火煙¶
<pb:KR4h0160_WYG_042-3b>¶
　　虞美人草詞¶
美人不願顔如花願為霜草逢春華漢壁楚歌連夜起¶
騅不逝兮奈爾何鴻門劒㦸帳下舞美人忍淚聽楚歌¶
楚歌入漢美人死不見宫中有人彘¶
　　七夕宫詞¶
内人拜月金鋪户鳳宿梧枝秋葉下露華入袂玉階寒¶
織署錦工催祭杼月下金鈿照骨明同心絲繪紅生縷¶
素瓜碧寶上華樓夜闌飇馭下銀州¶
<pb:KR4h0160_WYG_042-4a>¶
　　清隱亭¶
白日照陽春九陌揚逺塵往來酣蟻戰誰是投閒人人¶
生茍知足政復貴隱淪萬事等大夢汩没徒艱辛所以¶
賢達士不肯勞其神結亭林泉間歸來養清眞窻虚野¶
鳥狎樹密山猿馴草色上階秀花枝倚檻新俛仰有佳¶
趣尊酒時相親終然逺塵俗不媿無褱民¶
　　雨香亭¶
花香不因雨雨過花更香氛氲入几席馥郁侵衣裳恍¶
<pb:KR4h0160_WYG_042-4b>¶
疑爇沈水輕煙逐風揚此時鼻觀通百慮都已忘願攜¶
白玉盌掇英挹天漿灌沐紫金丹夘酉滋芬芳服食養¶
精魄一息三千霜絶勝仙掌露灝氣凝秋凉¶
　　悅心亭¶
清晨攬衣起感物暢我情春風從何來草木忽已榮深¶
池躍游鯈喬木遷鳴鸎俛仰極萬類氣機足生生哲人¶
貴冥㑹悠然竟何營此樂難具述酒至且復傾¶
　　送李仲積北上¶
<pb:KR4h0160_WYG_042-5a>¶
圖名當入朝圖利當入市丘壑多賤貧胡為久留此入¶
市不圖利入朝不圖名不如丘壑間逍遥抗髙情白日¶
從東來忽焉向西没急景易蹉跎紅顔坐消歇鼎鼎百¶
年内已過四十春借問百年老能有幾何人縱使創還¶
丹可以長不老志士惜分隂立身亦不早囘首望堂上¶
慈親雙鬢皤得禄奉榮養其如遲莫何絶裾固無取負¶
米良足美違離膝下去豈比蕩遊子峩峩黄金臺鳳詔¶
求賢材君行㑹有遇名成早歸來¶
<pb:KR4h0160_WYG_042-5b>¶
　　送吉夫北上¶
之子冰雪姿冥心學仙眞官卑且勿念况復憂其貧邇¶
來太白山山勢凌秋旻雲盡月照夜花開鳥鳴晨閒居¶
少公事猿鶴為比鄰採芝過林麓釣魚遊水濵七年不¶
得調幽興如逸民通塞任物理聊用安此身憶昔始相¶
識交情日相親問君鍊藥説祕之不肯陳金液且莫採¶
何以製水銀豈伊蓬萊中無分追後塵君今别我去九¶
關朝帝宸功名信可就愼勿煩精神閬風青峩峩海波¶
<pb:KR4h0160_WYG_042-6a>¶
白粼粼他年重㑹面笑盼桃花春¶
　　雙柏(題/畫)¶
亭亭山上柏柯榦如青銅蒼古拔俗姿肯作兒女容風¶
霜日揺落萬木為之空爾獨不見摧屹立如老翁乃知¶
歸根妙生意恒内融願乗雷雨興化作雙飛龍¶
　　瓊林臺¶
上清瓊林臺似有千仞崇琪樹交柯生瑶草亦成叢幻¶
境類𤣥圃凝輝接琳宫天花或時墮縈紆颺迴風仙人¶
<pb:KR4h0160_WYG_042-6b>¶
薛𤣥卿手持玉芙蓉傲睨八極表洞見萬象空飛書約¶
王子弭節延赤松步虚朗歌咏流響入雲中¶
　　宣和滕奉使茂實(縣/人)¶
鴨綠少年驕不舞大梁花石春無主天與遼人十四州¶
四海九州非漢土漢使相看墮節毛烏鳥黒頭羝不乳¶
舊時别贈楊栁枝插向雲中今十圍¶
　　和楊廉夫買妾歌¶
劉郎持玉笛再入天台山天台女兒不相見採藥直入¶
<pb:KR4h0160_WYG_042-7a>¶
桃花源劉郎吹笛花能言雲離雨别三千年青矑横波¶
髪鮮碧藍紅染作夭桃色劉郎今姓楊相逢便相識金¶
條脱龍縞衣飇車木鳳凰飛下鐵山西蒨桃拂面丹如¶
雨紅蝶黄鸎解歌舞桃源無路入人間一身金翠來何¶
許玉山子莫將迎方平㑹麻姑參語無蔡經飛仙不入¶
風沙地無端夜過崐山市三滌腸三洗髓絳雪𤣥霜玉¶
池水¶
　　代玉山子答¶
<pb:KR4h0160_WYG_042-7b>¶
建昌老父吹羌管背花吹盡風花片雪中花老花未知¶
我起開簾納江燕夏姬出境春爭妍房老不離金谷園¶
花奴鼓急人人顧砑光帽滑花難住¶
　　待月壇(為胡伯/玉賦)¶
憶昔待月錢唐秋眼寒桂樹枝相樛桂枝半蠧花不實¶
折之不得令人愁帝鄉幽燕邈吳越還向山中弄明月¶
聞道君家待月壇壇空風露何漫漫便欲因之遡寥廓¶
倒騎玉蟾飛廣寒廣寒宫殿殊清絶素娥嬋娟皎如雪¶
<pb:KR4h0160_WYG_042-8a>¶
笑指桂樹對我言留取高枝待君折待君折須幾時明¶
年八月㑹相見付與天香第一枝¶
　　題海棠¶
東風吹墮緗雲影别院春遲宫漏永繡帷寶帶綰流蘇¶
夢入瑶臺呼不醒熒熒銀燭花蕊多城頭烏嗁奈曉何¶
　　石溪歌(為石漢/和尚作)¶
石溪一滴水本自明河來明河倒瀉箕尾溼千里萬里¶
喧風雷小龍挾向雲間過水滑瓢欹誤傾墮蒼崖一息¶
<pb:KR4h0160_WYG_042-8b>¶
裂清泉似是巨靈新擘破南州衲子天下奇夜撐鐵笛¶
欲渡之珠船照耀明月冷赤手拾得珊瑚枝又復揚舲¶
向東去直到衆流歸一處東方火發海影紅金烏飛上¶
扶桑曙¶
　　胡伯玉隱趣園君子池¶
五月䓿萏發紅妝明綠波君看池上水何似若邪多若¶
邪女兒歌豔歌輕舟短櫂相經過傾城顔色有人妒日¶
莫凉風知奈何¶
<pb:KR4h0160_WYG_042-9a>¶
　　蘆鴻四咏飛鳴宿食(錄/二)¶
肅羽遵寒渚渡江蘆葉黄誰云南去逺不敢過衡陽¶
沙汀棲處穩夜漏有奴看月暗蘆花白一身秋夢寒¶
　　送李仲積北上¶
北上京華去名成幾日歸春風折楊栁離思兩依依¶
　　送孫仲明尉再到東陽省墓歸太原二首¶
遊子思親日九囘首丘無計轉堪哀故人相見休相問¶
不為東陽酒好來¶
<pb:KR4h0160_WYG_042-9b>¶
西風老淚斷人腸滴死墳前草樹荒明日還家重囘首¶
白雲何處是東陽¶
　　石¶
拳石當軒玉色寒雨苔蝕盡鷓鴣斑也知好事無眞見¶
不看眞山看假山¶
　　山水¶
青山如髻樹如麻茅屋青帘認酒家侵曉一番風雨過¶
滿川流出碧桃花¶
<pb:KR4h0160_WYG_042-10a>¶
　　送蒙古教授郭受益歸洛陽¶
疋馬金華道西風過鴈初蓴羮千里地菰米九秋餘齊¶
語傳聲澀巴童問字疎湯湯清洛水舊學復何如¶
　　白鸚鵡¶
開元白鸚鵡(一作雪/衣女)長在玉墀邊宫樹棲應熟胡書讀未¶
全音餘西域語夢入廣南天莫把宫中事偷歸外國傳¶
　　銀谷澗山房¶
樓臺依水石石樹帶疎篁洞口有靈藥水西無夕陽天¶
<pb:KR4h0160_WYG_042-10b>¶
花空處没春草定中長芳桂已飛盡有時聞妙香¶
　　春日¶
細雨花隂重輕煙草色匀驚禽長避客嬌燕却依人絃¶
管紅樓酒跧蹏紫陌塵東風競遊賞因想杏園春¶
　　雨二首¶
雲氣朝彌積濤聲晩更雄鼃生沈竈下人入漏天中稍¶
覺傷生意深愁誤化工羲和司叱馭為擁日車紅¶
楚澤連空闊吳天極杳冥水添今日白山没向來青鷗¶
<pb:KR4h0160_WYG_042-11a>¶
鷺乗原隰藜蒿翳户庭出門知未可試學衞生經¶
　　送張仲舉歸晉陽舉進士二首¶
藉甚張公子詞華衆所推門閭千里望天地一編詩花¶
落山公宅雲寒杵臼祠看君歸晉日翻作别家時¶
挂帆謝公浦把酒闔閭城江栁不忍折春風當别行關¶
雲連楚暗隴月向吳生葉落長安道思君北問程¶
　　黄晉卿見過却歸烏傷¶
江雨間行人江干雨又新今朝下垂榻幾日望行塵冰¶
<pb:KR4h0160_WYG_042-11b>¶
雪鸎遷樹江湖鴈得春非君被軒冕褱抱欲何伸¶
　　送烏經歴歸二十韻¶
大府羅賔彥修門得俊賢明時優外任密畫制中權曉¶
日卿雲麗髙秋白月懸千尋看壁立百練識金堅殷浩¶
名無忝崔羣美可專緋袍臨僻壤華髪憶流年山揖金¶
華秀城當婺女躔民風仍皞皞王道故平平𤣥暢塵嚻¶
外芙蓉爽氣邊憲臺依翠柏幕府擁紅蓮法謹持三尺¶
書應受一編公言歸可否德意賴承宣歙郡推夷直河¶
<pb:KR4h0160_WYG_042-12a>¶
陽贊巨川可能羞噲伍豈復媿盧前淵媚珠含彩林輝¶
玉吐煙豫籌纔婉婉歸思忽翩翩趨拜麒麟殿違離玳¶
瑁筵幾時嗟蠖屈後日看鸎遷空遺參軍紙曾辭太守¶
錢雙溪清若許明月送歸船¶
　　題建炎遺詔¶
解下塗金膝上衣(一作蛾眉/金縷衣)悤悤命將墨淋漓圖中吳¶
楚無端拆月裏山河一半虧銀漢經天都是淚杜鵑入¶
洛不如歸黄衣傳詔三軍泣不是班師詔岳飛(鹿皮子/律詩多)¶
<pb:KR4h0160_WYG_042-12b>¶
(出韻者即吳才老通用之意已/為宋景濓洪武正韻發其端矣)¶
　　蛺蝶圖¶
禁籞名園信所之㴱紅膩紫共春暉人疑落葉有生色¶
我道飛花上故枝掌上豔姬垂□舞屋頭故吏竊香歸¶
花中只許秦宫活未必莊生入夢思¶
　　北山别業三十八咏(録十/六首)¶
　　　太霞洞(冬春居/此洞)¶
石林深處飯胡麻幾度登臨送日車(一作山中穴處逞/春和洞下栽桃攬)¶
<pb:KR4h0160_WYG_042-13a>¶
(物/華)雪到峰頭猶是雨雲生石上半成霞相看露下朝華¶
草不放春歸冷豔花(地冷花遲傍一作樹臨隂壑/元無影日  晴崖不度花)魏紫¶
姚黄風埽盡人間蜂蝶到山家(一作莫夜相過玩清/月山前鄰笛兩三家)¶
　　　飛雨洞(盛夏居此洞流沫/成雨中有小泓)¶
蜀天萬里入東州(一作天梯石/棧落東州)冷翠侵扉翠欲流朱鯉¶
有靈時出穴白狐生火幾經秋山中十暑寒猶在潭上¶
千年雨未收昨日西林晞白髪溼雲依舊滿貂裘¶
　　　碧落洞(秋初入/居此洞)¶
<pb:KR4h0160_WYG_042-13b>¶
灝氣翻衣露滿褱人言天上我驚猜近從月裏種花去¶
遥見鼎湖飛葉來使我加餐有黄獨為人題牓是青苔¶
杖頭化作光明燭願逐東皇下九垓¶
　　　巴雨洞¶
溼雲侵被(一作/衣洞)細&KR1673;&KR1673;自曬蓑衣石上楓海月長來飛¶
雨下仙家半入漏天中石稜近水依崖長山柹者霜連¶
葉紅却笑當年補天手鍊成五色竟無功¶
　　　梅暾石¶
<pb:KR4h0160_WYG_042-14a>¶
篁竹蕭蕭暗(一作/隔)水鳴朝暾奕奕耿殘星緐花無處分¶
南北明月何時厭死生石樹裹雲長自溼日華映雨半¶
邊晴霜晨露夕長來往幾度攜琴鼓再行¶
　　　越觀(在巖/頂)¶
吳根越角兩茫茫石傘峰頭俛大荒鳥道北來通禹㑹¶
鴈程南不盡衡陽雲移暫覺天河没月暗不知松影長¶
天姥若邪他日事明朝采蕺下山梁¶
　　　陳氏山林春日雜興¶
<pb:KR4h0160_WYG_042-14b>¶
賸水殘山瘴海濵一丘一壑可全眞月華(一作/夜光)雖死猶¶
隨我春色為塵亦汚人石護生香成石乳花連别樹作¶
花身(新接/梅)他年終擬忘名氏碣石桐江理釣綸¶
　　　少霞洞山居¶
太霞洞口(一作/裏)採金芝千歳山南(一作/前)聽碧雞煮石鼎¶
中饒(一作/燒)綠薤封書函外有丹泥度關僧寄娑羅樹入¶
市人傳木客詩又(一作/却)抱瑶琴向隂洞青禽啄碎碧梧枝¶
　　　圁谷澗(一作/䑓)¶
<pb:KR4h0160_WYG_042-15a>¶
雲在闌干葉在庭瓢(一作/囊)中無藥事(一作/自)飛騰丹霄有¶
路星辰近(一作長河如帶東南拆/又作銀河屬地西南溼)明月無根日夜生滿¶
□天香和夢冷半邨雨色傍林青仙人約我瓊樓上(一/作)¶
(瓊樓玉宇/丹霄裏)只恐月中秋更清¶
　　　秦素壇¶
竹死煙寒樹不榮石壇千仞與雲平春來天上元無色¶
雨到人間方有聲夢入松風吹不斷詩如芳草翦還生¶
陶山北望飛霞散夜半有時孤鶴鳴(一作他年學製鄒生/律盡種山樊與杜蘅)¶
<pb:KR4h0160_WYG_042-15b>¶
　　　招隠巖(一作/山)¶
何年積葢與山齊樹轉峰囘草逕微野火裂為方解石¶
秋風不到寄生枝誰來樹下看雲坐半入人間作燕飛¶
箬笠巖(一作柏/葉山)前今淨社不須更草北山移¶
　　　紫薇巖(在蘭/池上)¶
手種巖花對北峰花間無葉紫茸茸人行鳬鴈不到處¶
家在鸎花第幾重綠水值隂還又碧青春著樹却成紅¶
紫薇莫入絲綸閣且伴山中白髪翁¶
<pb:KR4h0160_WYG_042-16a>¶
　　　石甗峰¶
柏葉山前鸎亂嗁小樓西望石離離北峰雲出何曾斷¶
(一作甑中雲/起長如溼)東郡(一作/門外)山凡不解飛蘿蔦相扶根著樹¶
蟾蜍不死肉成芝黄粱夢短風塵暗不是山人好食薇¶
　　　飛花亭¶
昨日朝華照夕曛又看夕秀比朝菌松髙猿見古時月¶
花晩鸎添幾日春盛露囊中封臘藥無塵□裏裹吳雲¶
人閒何用春長在只愛飛紅日日新¶
<pb:KR4h0160_WYG_042-16b>¶
　　　空翠堂¶
蕉葉茙葵照檻明山光入室雨初晴平分天上無邊色¶
送盡江南未了青息石長年依砌活茯苓無種入階生¶
亭西昨日林霏重採藥歸來露滿庭¶
　　　鹿皮子墓¶
土蝕苔(一作石/上藤)侵古瓦棺(一作/斑)化臺深鎻萬松關坐看¶
天上樓成日吟到人間詩盡年勾漏無靈丹竈冷孟郊¶
未死白雲閒江南春草年年綠又向他生説鄭𤣥¶
<pb:KR4h0160_WYG_042-17a>¶
　(鹿皮子北山詩咏多秀健之句如五雲洞云松花入/醸傳香碧貝葉分題寫硬黄溪亭云雲隨白鶴翔千)¶
　(仭月與青猿共一枝翻經臺云枝重有時來白鳥雨/殘無處著晴虹東白草堂云巻簾帳下雲先去步月)¶
　(庭前樹欲行望月臺云松髙琥珀無苗出蟾老丹書/滿腹生銀谷澗空碧亭云水烏臨池青入羽仙人唾)¶
　(地碧如天少霞室云石壁水花泉湧出海棠春色鳥/銜來少霞洞云龍帶雨花臨硯滴僧添槲葉上秋衣)¶
　(北峰云雲傍樓臺低地碧天將草樹染春青水亭云/曲水傍人流白羽嬌花無語答黄鸎清涼臺云好風)¶
　(入夏傳芳信片雨隨龍度月明忘憂閣云天外唾如/雲様碧江南春與草俱青南軒云人來此地見山碧)¶
　(月未冷時如日紅雲山不礙樓云庭虛只放溪雲度/水淺不妨松影長蘭池云猿窺澗厎風枝動鸎踏花)¶
　(間水影翻壺天云神遊八極皆吾土天入三山不滿/壺又有蘿衣洞醒酒石圁谷澗野芳園山齋山園等)¶
<pb:KR4h0160_WYG_042-17b>¶
　(題共三十八咏其棲隱之地可以想見後以鹿/皮子墓終之亦司空表聖王官谷生壙之意也)¶
　　臨花亭五首¶
惡雨愁風易結(闕/)夜遊秉燭晝傳飱香添荔子能消日¶
粥費桃花怕減春綠暗有人來折栁紅飛翦紙為招魂¶
竹間午夢時驚覺滿眼卿雲覆錦茵¶
芳草生煙葯在房鞓紅衣紫共芬芳丘園風雨三家市¶
草木文章萬丈光花正欲言還寂嘿春無自性不堅良¶
晩來只有鵝紅在莫放香絲取次黄¶
<pb:KR4h0160_WYG_042-18a>¶
滿樹琉璃間碧瑶當歸葉長映芭蕉樹頭生雨時時溼¶
春色如花日日銷杜字有言終不踐綠魚新種已生苗¶
今朝百舌聞鸎語飛上梧桐特地嬌¶
松邊栁下日徘徊鳥散飛紅墮酒杯芍藥成叢當户出¶
茯苓分種傍松栽雲髙巻雨從風去花晚將春入夏來¶
亭下肉紅如斗大耐看不似玉玫瑰¶
逺山過雨綠崔嵬竹外青松竹下梅滿樹丹青隨物換¶
平生富貴逐春來歌珠一串鸎流出花影數重風揭開¶
<pb:KR4h0160_WYG_042-18b>¶
關右牛酥賤如土莫教紅紫落成堆¶
　　蠟屐亭(晉阮孚避/亂婺州)¶
七賢老死獨南奔□有江亭墮淚痕圅夏盡為新土宇¶
醉鄉不失舊乾坤金貂曾入丹陽市蠟屐應歸白下門¶
惆悵黄門墓前柏不禁三度見風塵¶
　　上虞魏氏湖上精舍圖¶
湖上蘭舟水上亭有時水漲與階平亭前古栁經春弱¶
門外孤洲昨夜生海氣遥連(一作/侵)育王墖蜃樓半入㑹¶
<pb:KR4h0160_WYG_042-19a>¶
稽城山隂道士攜琴至寫盡風聲到水聲¶
　　霜巖石室二首¶
洞天無暑亦無寒淑氣芳風不出山埽葉僧歸雲未溼¶
賣花人去蝶先還滿庭修竹下黄葉千歳古松生綠煙¶
盡道雪中依裸壤我疑夏室是冰天¶
滿林翠霧溼麻衣山影遥侵白板扉竹石無心吾所畏¶
煙霞有疾不須醫夢騎鶴處天逾闊歌遏雲時花不飛¶
燕子歸來背人去吾廬無地可棲遲¶
<pb:KR4h0160_WYG_042-19b>¶
　　石樓草廬¶
一室寛於一畝宫隔林竹樹影重重青春著地十分綠¶
白日經天兩度紅小草自憐無逺志茯苓終不近孤松¶
未須西憶金華洞只在周囘百里中¶
　　空碧亭¶
晴光潭影共澄鮮雨外林隂色更妍碧海如杯誰縮地¶
青冥著水誤憂天河垂澗厎遥相屬斗入人間却右旋¶
病叟年來倦登陟朝朝玩水夜聽泉¶
<pb:KR4h0160_WYG_042-20a>¶
　　山房¶
冷雲堆裏散人家鹿幘羊裘不衣麻門外樹身無歳月¶
山中人語帶煙霞雲侵壊衲長生菌風斷游絲半度花¶
采蕺林深人不見連筒引水自煎茶¶
　　飛觀¶
日髙空翠拂簾旌茅閣飛飛照日明銀色牓題章草字¶
烏絲闌寫越花名何須舉翮乗風厺曾入浮宫看月生¶
却笑羣仙餘習在隨身宫殿逐人行¶
<pb:KR4h0160_WYG_042-20b>¶
　　寶掌泉¶
屋上無端雨亂飄雨留石罅碧寥寥浮光出穴藏丹淺¶
浣水為花到地消石髪年深長滿洞玉魚春冷未生苖¶
泉中自是蛟龍窟頃刻隂雲滿樹腰¶
　　春日閨思¶
白玉堂前雙燕飛堂中思婦怨殘暉臂環寄逺青蕪合¶
瓊宇題乾白鴈歸醉倚合昬驚葉暗愁尋豆蔲妒花肥¶
窗間昨日同心錦染罷香絲不上機¶
<pb:KR4h0160_WYG_042-21a>¶
　　跳銀溪¶
枕石聽泉伏草萊跳銀溪上日裵&KR0966;山間逺樹迎人出¶
日轉晴虹渡水來雲氣長連西澗石春寒猶在北枝梅¶
谷亭幾載秋無黍沙上菰蒲暖更栽¶
　　分題翠光亭送李仲常江隂知事¶
亭前練水細如縈亭上君山玉作屏林斷纔通吳月白¶
鴈飛不盡楚天青莓苔著雨長黏石翡翠迎風欲墮翎¶
怪得步兵迷望眼詩成正值酒初醒¶
<pb:KR4h0160_WYG_042-21b>¶
　　詩林亭¶
少日論文氣似霓看花覓句到花飛吟成思入月中去¶
語冷心從雨外歸林下樹寒和石瘦雲邊螢溼渡花遲¶
眼中有句無人道投老抛書衣鹿皮¶
　　玉雪亭六首¶
棃雲栁絮共微茫春入園林一色芳枸杞通靈空吠月¶
芙蕖到死不禁霜夢遊蓬島瑶臺曙歌落吳雲玉樹長¶
亦擬廣寒親學舞朝來新製白霓裳¶
<pb:KR4h0160_WYG_042-22a>¶
冰夷遊遍列仙家片片臨風散六花隂壑有光迷白月¶
亂山無處覔青霞臺髙漸見石稜長枝重不禁梅影斜¶
聞說銀河都翦碎津頭幾欲問星槎¶
凍雲巖壑曉曈曨目極齊州望欲空落月囘光窺上界¶
嬌花無信誤東風曲吹鐵笛驚雲散槎向銀河與海通¶
野客燒丹深洞裏自調火候似春融¶
銀漢傾翻貫月查驚鴻無處認江沙水晶簾密秋光冷¶
華葢峰髙天影斜飛瀑半凝蒼玉佩薰風不度碧桃花¶
<pb:KR4h0160_WYG_042-22b>¶
山前山後多鄰曲盡作江南富貴家¶
俗塵無路到巖扃瓊作池臺玉作亭海月寒通千頃白¶
楚山痩減八分青囘屏紋細裁龜甲野褐年深補鶴翎¶
應有才華奪天巧天葩飛墮滿中庭¶
羽仙飛步駕青鸞仙袂臨風響佩環琪樹移根來月裏¶
瓊花無夢落人間春囘壟首梅先覺舟入山隂客未還¶
我亦玉堂揮翰手他年鵷鷺簉朝班¶
　　三泉¶
<pb:KR4h0160_WYG_042-23a>¶
泉眼離離傍石稜奔流脈脈到軒楹詩成石面花無數¶
夢冷池頭草不生江夏茶經有遺譜南磳水樂變新聲¶
林居漸覺機心斷渴鹿逢人自不驚¶
　　少微巖¶
石醜松寒槲葉(一作/夏)乾振衣又在碧霞邊南州處士星¶
猶近今歳中秋月未圓(十六/日望)雲葉長黏巖上石雨苔不¶
滿洞中天麝香眠處休驚起緑桂初紅果欲然¶
　　長安有狹斜行¶
<pb:KR4h0160_WYG_042-23b>¶
長安有狹斜方駕秦中客云是牛丞相來自薄家宅薄¶
家萬户侯朱門映椒壁長楸車馬來賔客御瑶席金屋¶
貯尹邢阿嬌淚沾臆燕燕慵來妝緐華照春色轉蕙光¶
風翻趙帶徘徊月到班姬牀班姬輟芳翰紈扇從風揚¶
明妃鬬百草玉環御雲裝向來温柔地盡入白雲鄉何¶
以慰王孫琵琶隨驌驦何以(闕/)燕燕罷舞歌慨慷何以¶
奉明主綠珠奏清商嫫母挾無鹽搔頭愛宫妝¶
　　送厲生之天台¶
<pb:KR4h0160_WYG_042-24a>¶
劉郎洞前藥草肥年年送春春不歸劉郎採藥路不迷¶
路迷却是還家時人間藥盡採者稀醫師採藥歸未遲¶
終南㨗徑莫西去正在劉郎路迷處¶
　　竹枝詞二首¶
望夫石上望夫時杜宇朝朝勸妾歸未必望夫身化石¶
且向征夫屋上嗁¶
僻亭女兒坐可憐今年同上採蓮船妾心恰是荷心苦¶
只食么荷不食蓮¶
<pb:KR4h0160_WYG_042-24b>¶
　　謝(闕/)　宗可¶
　　　宗可字(闕/)　金陵人有咏物詩百篇傳於世汪¶
　　　澤民題其卷以為綺靡而不傷於華平淡而不¶
　　　流於俗大抵元人咏物頗尚纎巧而宗可尤以¶
　　　見長今擇其雅練者錄之其他句法多可存者¶
　　　如詠紙衾云松牀夜暖雲生席蕙帳香融雪滿¶
　　　身梅夢云暖入羅浮春困早香迷姑射曉醒遲¶
　　　筆陣云怒卷龍蛇雲霧泣長驅風雨鬼神驚鸎¶
<pb:KR4h0160_WYG_042-25a>¶
　　　梭云栁隄暗卷絲千尺花隖横抛錦萬機鷺羽¶
　　　扇云暑退沙頭千㸃雪涼生頂上幾絲風螳螂¶
　　　簪云鬢雪冷侵霜斧落髪雲寒壓翠裳空螺殻¶
　　　酒杯云尊中綠照珠光潤掌上春擎海氣多網¶
　　　巾云篩影細分雲縷滑棋文斜界雪絲乾琉璃¶
　　　簾云淨練懸風晴未落明河接地曉難收水燈¶
　　　云珠浮赤水光猶溼火浴丹池夜未乾霜花云¶
　　　有豔淡妝宫瓦曉無香寒壓板橋秋紙鳶云半¶
<pb:KR4h0160_WYG_042-25b>¶
　　　紙飛騰元在已一絲髙下豈隨人蟠梅云風霜¶
　　　氣勢從千折鐵石心腸亦九迴硯冰云一泓曉¶
　　　色𤣥霜重半夜天風黒水乾塵世云微步緩隨¶
　　　羅襪起清歌飛繞畫梁空醒酒石云蒼骨冷侵¶
　　　酣枕夢苔痕清逼醉鄉春梅杖云江路䇿雲香¶
　　　在手溪橋挑月影隨人雪煎茶云月團影落銀¶
　　　河水雲脚香融玉樹春問梅云鐘殘角斷愁多¶
　　　少月落參横夢有無蓴線云冰縠冷纏青縷滑¶
<pb:KR4h0160_WYG_042-26a>¶
　　　翠鈿細綴玉絲香類皆婉秀有思致也¶
　　睡燕¶
補巢銜罷(一作/得)落花泥困頓(一作/倚)東風倦翼(一作/翅)低金¶
屋晝長(一作/閒)隨蝶化雕梁(一作/玉堂)春盡(一作/靜)怕鸎嗁魂飛¶
漢殿人應老(一作/逺)夢入烏衣路轉(一作/欲)迷却怪(一作/被)卷¶
簾人喚醒小橋湥巷(一作/流水)夕陽西¶
　　紙帳¶
清懸四壁剡溪霜髙臥梅花月半牀繭甕有天春不老¶
<pb:KR4h0160_WYG_042-26b>¶
瑶臺無夜雪生香覺來虚白神光發睡去清閒好夢長¶
一枕總無塵土氣何妨留我白雲鄉¶
　　曉色¶
逺似煙霏近又空非明非夜兩朦朧一天清露洗難退¶
幾樹暗雲遮不窮畫(一作/斷)角樓臺濃淡裏殘燈院落有¶
無中蒼茫半逐雞聲散又被朝陽染作紅¶
　　茶筅¶
此君一節瑩無瑕夜聽松聲潄玉華萬縷引風歸蟹眼¶
<pb:KR4h0160_WYG_042-27a>¶
半瓶飛雪起龍牙香凝翠髪雲生脚溼滿蒼髯浪巻花¶
到手纎毫皆盡力多因不負玉川家¶
　　賣花聲¶
春光呌遍費千金紫韻紅腔細細吟幾處又(一作/偶)驚遊¶
冶夢誰家不動惜芳心暗(一作/響)穿紅霧樓臺曉(一作/逺)清¶
逐香風巷陌深妝鏡美人聽未了繡簾低揭畫簷隂¶
　　詩瓢¶
雨蔓霜藤(一作/條)老翠壺吟邊不是酒葫蘆剖開架上輪¶
<pb:KR4h0160_WYG_042-27b>¶
囷玉著盡胸中錯落珠滿貯苦心留宇宙深藏清氣付¶
江湖誰家半腹能千首為問山人果在無¶
　　鴈賔¶
地北天南萬里身驚寒昨夜過邊塵暫隨沙漠秋來夢¶
留得湘江社後春水宿雲飛同是客風嘹月唳自相親¶
荒汀斷渚年年路應認蘆花作主人¶
　　紅梅¶
棃雲無夢倚黄昬薄倩朱鉛蝕涙痕宿酒破寒薫玉骨¶
<pb:KR4h0160_WYG_042-28a>¶
仙丹偷暖返冰魂茜裠影露羅衣卷霞佩香封縞袂温¶
囘首孤山斜照外尋眞(一作/春)誤入杏花邨¶
　　鴈字¶
蘆花月底寄秋情陣影南飛勢(一作/寫)不停一畫寫(一作/帶畫)¶
開湘水碧半行草破楚天青雲牋冷印蟲書迹煙墨濃¶
模鳥篆形題盡子卿(一作/故鄉)心事苦斷文無數落寒汀¶
　　龍杖¶
鱗甲光揺玉一枝幽宫躍出袖中持多因掌握提携晚¶
<pb:KR4h0160_WYG_042-28b>¶
休恨飛騰變化遲緩䇿不愁山雨溼醉横長有野雲隨¶
㑹看挂壁風雷起莫待詩翁過葛陂¶
　　螢燈¶
微熒閃閃拂晴波幾度黄昬誤舞蛾銀粟無煙棲碧蘚¶
玉蟲留影綴青莎秋空雨歇寒光墮晚逕風閒冷燼多¶
欲喚紗囊車武子為渠還賦短檠歌¶
　　綠隂¶
萬樹東風湧翠瀾遮藏芳恨料猶難入簾蒼靄莫春晚¶
<pb:KR4h0160_WYG_042-29a>¶
滿地碧雲清晝寒栁暗池臺煙乍溼槐深門巷雨初乾¶
階前花落無人到又染苔痕上石闌¶
　　鴈陣¶
渡江秋影又南征折葦銜枚夜不驚冷聚圓沙盤地軸¶
曉浮寒水落天衡風馳截破湘煙闊雲擁斜衝塞月明¶
洲渚網羅應有伏横空千里不留行¶
　　䑕鬚筆¶
夜逐虛星上月宫奮髯奪得管城公橐中不攪吟窻夢¶
<pb:KR4h0160_WYG_042-29b>¶
指下先爭翰苑功莫笑硯池濡醉墨絶勝倉廩飽陳紅¶
平生齧盡詩書字散作龍蛇落紙中¶
　　龍涎香¶
瀛島蟠龍玉吐馨輕氛飛遶博山青暖浮蛟窟潮聲怒¶
清徹驪宫蟄睡醒碧腦盈箱收海氣紅薇滴露洗雲腥¶
雨窻篝火濃薫被夢駕蒼鱗上帝庭¶
　　蘆花被¶
白似楊花煖似烘纎塵難到黒甜中軟鋪香絮清無比¶
<pb:KR4h0160_WYG_042-30a>¶
醉壓晴霜夜不融一枕和秋眠落月五更飛夢逐西風¶
誰憐宿鴈江汀冷嬴得相思舊恨空¶
　　蓮葉舟¶
穩櫂紅衣泛渺茫風帆浪檝水雲鄉曉撐太華半峰月¶
晩載西湖十里香藕放雪絲應作纜荷欹翠柄若為檣¶
不須更捧金仙足太乙眞人夢正凉¶
　　漁蓑¶
翠結香莎付釣舟一竿風雨不須愁苔磯夜泊披寒去¶
<pb:KR4h0160_WYG_042-30b>¶
葦岸昬歸帶溼收月冷籠衣眠柁尾天晴隨網曬船頭¶
羊裘莫笑狂奴錯也著煙波萬頃秋¶
　　走馬燈¶
飇輪擁騎駕炎精飛遶人間不夜城風鬛追星低弄影¶
霜蹏逐電去無聲秦軍夜潰咸陽火吳炬宵馳赤壁兵¶
更憶彫鞍年少夢(一作/客)章臺踏碎月華明¶
　　蓮燈¶
萬㸃芙容午夜芳醉看疑是水雲鄉蘭釭照破西湖夢¶
<pb:KR4h0160_WYG_042-31a>¶
火樹燒殘太液香焰暖應愁擎夜雨燼寒不為倒秋霜¶
元宵庭院東風曉零落紅衣繞畫梁¶
　　栁眼¶
媚媆窺春淺碧浮欲開還閉半顰羞露垂煙縷秋波溜¶
雨歇風條曉淚收上苑困酣興廢夢灞橋看盡古今愁¶
五株彭澤囘青否應是生花雪滿頭¶
　　花霧¶
倦紫酣紅總未醒暗薫芳淚滴無聲羅幃隱繡迷春色¶
<pb:KR4h0160_WYG_042-31b>¶
綺縠籠香護曉晴薄暝枝頭留睡蝶輕隂樹厎咽嗁鸎¶
東風卷到闌干曲半溼游絲舞不成¶
　　茶煙¶
玉川鑪畔影沈沈淡碧縈空杳隔林蚓竅聲微松火暗¶
鳳團香暖竹窻隂詩成禪榻風初起夢破僧房雪未深¶
老鶴歸遲無俗侣白雲一縷在遥岑¶
　　游絲¶
揺曳春光百尺輕煙綃舞斷任縱横暗縈芳恨應無力¶
<pb:KR4h0160_WYG_042-32a>¶
亂綰花愁似有情一縷綠楊風正輭半痕紅杏雨初晴¶
莫教飛到天機上恐(一作/空)誤龍梭織不成¶
　　海蟄¶
層濤擁沬綴蝦行水母含秋孕地靈海氣凍凝紅玉脆¶
天風寒結紫雲腥霞衣褪色冰涎滑璚縷烹香酒力醒¶
應是楚宫萍實老誤隨潮信落滄溟¶
　　醉鄉¶
曾笑三閭不解遊移家欲向麯城頭人酣方外鴻荒夢¶
<pb:KR4h0160_WYG_042-32b>¶
誰識城中富貴愁夜月放船浮酒海春風扶杖到糟丘¶
相逢還似無何有喚起東皋為贈矦¶
　　仙槎¶
曾作河源萬里舟塵根巳斷臥蛟虬無心下土承煙雨¶
有路層霄犯斗牛破浪逺衝銀漢曉凌風徑渡碧天秋¶
歸來帶得支機石誰識人間博望侯¶
　　天燈¶
龍逐炎精下紫宫夜深不肯落雲中光分霄漢三更黒¶
<pb:KR4h0160_WYG_042-33a>¶
影亂星辰萬㸃紅玉柱倚天擎火齊金繩繫日挂瑶空¶
照開仙闕光明路絳節霓旌穩駕風¶
　　無絃琴¶
獨繭長繅厎用抽蛇紋空鎻鳳枝秋落星留(一作/有)暈繩¶
光斷凍瀑無聲練影收别鶴那聞風外泣孤鸞不向月¶
中愁多情只有柴桑老寂寂髙山(一作/山髙)水自流¶
　　松枝火¶
蘚骨誰教劫火侵欲將春意破窮隂鱗髯光動紅雲起¶
<pb:KR4h0160_WYG_042-33b>¶
膏液香融紫霧深餘燼尚留霜後節死灰難滅歳寒心¶
有時焰起隨風轉猶是蒼龍澗厎吟¶
　　藕花風¶
舞落(一作/罷)紅衣起未休水雲鄉裏正(一作/冷)颼颼五更清¶
逼銀塘露(一作/曉)六月凉生玉井秋颭浪低翻霞影亂凌¶
波輕弄(一作/漾)錦香浮莫教吹醒鴛鴦夢好送眞人一葉¶
舟¶
　　水中梅影¶
<pb:KR4h0160_WYG_042-34a>¶
澄澄寒碧映冰條雲母屏開見阿嬌春色一枝流不去¶
雪痕千㸃浸難消臨風倚檻雲鬟溼帶月凌波玉佩瑶¶
最是黄昬堪畫處横斜清淺傍溪橋¶
　　半日閒¶
閒處光隂未有涯偶然一晌到山家坐看雲起晝停午¶
靜聽流泉日未斜槐影正圓初破睡竹隂微轉罷分茶¶
也勝忙裏風波客十二時中老鬢華¶
　　雙陸¶
<pb:KR4h0160_WYG_042-34b>¶
彩骰清響押盤飛曾記唐宫為賜緋影入空梁殘月在¶
聲隨征馬落星稀重門據險應輸擲數㸃爭雄莫露機¶
惟恨懐英誇敵手御前奪取翠裘歸¶
　　水中月¶
晴波浸月月波浮玉兎凉生萬頃流丹桂影沈江浦夜¶
白蓮光浴海天秋鮫人泣罷珠猶溼龍女妝殘鏡未收¶
應是廣寒眠不得水晶宫裏夜深遊¶
　　梅魂¶
<pb:KR4h0160_WYG_042-35a>¶
枝南枝北路迢遥飛入孤山夜寂寥水月浮香應自返¶
溪風弄影為誰招縞衣夢裏和愁斷玉笛聲中逐恨消¶
似欠靈均歌楚些逋仙墳冷草蕭蕭¶
　　龍形松¶
夭矯挐雲海上來蜿蜒蛻骨老莓苔紫髯夜溼千山雨¶
鐵甲春生萬壑雷影動欲翻平陸起聲號如卷怒潮囘¶
蜷枝冷挂巖前月猶似擎珠照九垓¶
　　水紋¶
<pb:KR4h0160_WYG_042-35b>¶
新綠粼粼漾淺漪織成春色上苔衣一池碧暈雨初落¶
千曡翠鱗風更微淨縠光揺湘女鏡輕羅影動水仙機¶
何如袖取并刀去剪取吳淞半幅歸¶
　　竹夫人¶
胸次玲瓏粉黛羞宵征何必抱衾稠應無雲雨三更夢¶
自有冰霜六月秋盡節每曾陳諷刺虚心那解老温柔¶
專房不怕蛾眉妒只恐西風動别愁¶
　　鴛鴦梅¶
<pb:KR4h0160_WYG_042-36a>¶
兩兩魁春簇錦機文衾夢覺月分輝枝頭交頸棲香暖¶
花厎同心結子肥金殿鎻煙妝粉額玉堂環水浴紅衣¶
有情一種隨流去莫被風飄各自飛¶
　¶
　¶
　¶
　¶
　¶
<pb:KR4h0160_WYG_042-36b>¶
　¶
　¶
　¶
　¶
　¶
　¶
　¶
　元詩選初集巻四十二¶
