# -*- mode: mandoku-view; -*-
#+TITLE: 元詩選
#+DATE: 2015-08-25 00:43:34.441068
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 二集卷二十三
<pb:KR4h0160_WYG_091-1a>¶
欽定四庫全書¶
　元詩選二集巻二十三　　庶吉士顧嗣立編¶
　　龜巢老人謝應芳¶
　　　應芳字子蘭武進人為人耿介尚節義至正初¶
　　　江浙行省舉三衢清獻書院山長阻兵居吳之¶
　　　葑門轉徙吳淞江上築室松江之旁教授之暇¶
　　　以詩酒自娛洪武初年逾八十歸隠横山自號¶
　　　龜巢老人所著詩文曰龜巢稾子蘭紬繹經史¶
<pb:KR4h0160_WYG_091-1b>¶
　　　作為文章咸有根柢閩人張志道評其詩雅正¶
　　　純潔可與傅與礪相伯仲識者以為名言門人¶
　　　王著嘗請刻其詩子蘭手摘數十篇與之曰龜¶
　　　巢摘稾豐城余詮范陽盧熊弁其首次子林字¶
　　　璚樹洪武十年以郡府所舉至京師授開封新¶
　　　鄭縣學教諭卒所遺詩世未刋行其傳者出朱¶
　　　存理鈔本云¶
　　登金牛臺¶
<pb:KR4h0160_WYG_091-2a>¶
六龍城西吕城東奔(一作/金)牛古堰卧兩虹誰築髙樓(一/作)¶
(臺/)水中沚野有蔓草牛無蹤河邊青苔生白(一作/枯)骨刀¶
創箭瘢猶未沒問知八十一年前戰死當時皆義卒鐵¶
馬遁去鎦将軍大家牽羊走燕雲二百山河獻明主北¶
駝南象今紛紛登臨且喜得佳客鞠育青青己堪摘浮¶
雲世事勿復論一醉西風真上策¶
　　呈趙徵士(摘稾題/作感諷)¶
吳姬手執金叵羅春風笑面生紅渦主人留客長夜飲¶
<pb:KR4h0160_WYG_091-2b>¶
客拜主人持酒多主人沈(一作/爛)醉客亦醉客散扶歸主¶
人睡殘杯冷炙厨頭傾鄰家兒有啼饑聲¶
　　養鶴¶
西鄰主人翁養鶴如養客專童供鶴料稍慢童受責試¶
問鶴何好毛羽喜潔白又能舞蹁蹮長鳴振金石客有¶
鶴骨清粹然含素徳窮居以詩鳴冷面常菜色賦命鶴¶
不如可為長太息¶
　　耕隠為蕭徵士作¶
<pb:KR4h0160_WYG_091-3a>¶
蘭陵溪上梅花邨世居齊梁之子孫瀕溪沃壤足禾黍¶
教子讀書深閉門時人笑渠生理拙渠亦笑人多覆轍¶
春來烏犍一犂雨嵗晚黄精三尺雪有時獨速舞短蓑¶
飯牛别作耕田歌長安車馬自塵土奈爾濯足滄浪何¶
君不見蘇秦為無田負郭平生不識耕田樂奴顔婢膝¶
謁諸侯黄金載多禍隨作君今有田兼有書夜親燈火¶
朝犁鉏只恐一朝富貴逼人去猨鶴笑人留不住¶
　　鮮于瑞卿還碧亭¶
<pb:KR4h0160_WYG_091-3b>¶
鮮于公子平泉莊有亭翼然水中央天光雲影白日静¶
菱葉荷花清露香栁下繫船魚可釣座中留客酒盈觴¶
門前漁浦接洮滆白鳥飛去煙蒼茫¶
　　送秦彦明¶
美人木蘭舟春風挂颿去舟輕疾如飛可喜亦可懼浙¶
江多風波越山暗煙樹孤月照篷窗今夜宿何處¶
　　代簡蒋成玉¶
春來一月苦陰雨少頃雨晴邀客嬉金斗城西芳草路¶
<pb:KR4h0160_WYG_091-4a>¶
水邊楊栁青離離¶
　　邀髙則誠郊居小集¶
别多無那苦相憶賴有尺書時往來逢人為説烏寳傳¶
此客合貯黄金臺北風塵土嵗云莫南湖水波氷欲開¶
扁舟短櫂日相過元出西郭看野梅¶
　　除夕和諸葛用中韻¶
盡道王門可曳裾青山吾自愛吾廬新年且醉屠蘇酒¶
舊業重修種植書堂上㺯雛慈母喜階前繫馬故人疎¶
<pb:KR4h0160_WYG_091-4b>¶
東風一樹梅花雪折得南枝報鯉魚¶
　　陳伯大先輩偕邾中義陳容齋張子毅見過酒邊¶
　　以茶𤓰留客遲分韻得茶字¶
白鶴溪清水見莎溪頭茆屋野人家柴門浄埽迎來客¶
薄酒留遲當啜茶林響西風桐隕葉雨晴南畮稻吹花¶
北窗㡬箇青青竹題遍新詩日未斜¶
　　嘉定道中二首¶
黍熟湖田花鴨飛雨香秋浦篛魚肥野翁織屨街頭賣¶
<pb:KR4h0160_WYG_091-5a>¶
日莫裹鹽沽酒歸¶
趁潮艇子若游龍潮落横塘日下舂負郭人家星散住¶
水邊多種木夫容¶
　　崐山時州治移居太倉¶
孤峰雲疊疊舊邑草蕭蕭覓石敲新火拏舟趂早潮沙¶
田紅稻熟溪網白魚跳寂寞悲秋客篷窗酒一瓢¶
　　寄邾仲義二首¶
我思垂虹橋滄波緑楊津鄂鄂棣華宅瞰此江之濵荷¶
<pb:KR4h0160_WYG_091-5b>¶
衣佩秋蘭野飯羮紫蓴一從橋上别花發三年春相思¶
復相思為爾歌停雲¶
我思釣雪灘煙波數千頃幽人讀書罷乗風放孤艇沙¶
頭㺯明月水底見天影鱸魚秋自肥楓葉霜自冷釣鉤¶
未連鼇聊此駐清景¶
　　羣鼠¶
羣鼠穿我墉晝出不我避蒼頭生執之赤手遭齧噬號¶
呼驚四筵狸奴盡呼至羣狸眎如盲䑕輩從此逝老我¶
<pb:KR4h0160_WYG_091-6a>¶
氣力衰長吁夜無寐¶
　　寄惠山鑒長老(字仲明/號太虚)¶
太湖之陽九龍峰金田蟄爾僧中龍山頭雲出野漠漠¶
石眼泉落聲淙淙呵氷古硯寫墨竹埽雪幽軒看碧松¶
别來兩度嵗年晚秖見梅花信一封¶
　　避雨¶
繫馬庱亭東郵亭似鶴籠(一作題詩/野店中)長河飛白雨髙樹¶
灑清風州界纔相接鄉音便(一作/遽)不同野人來問字錯¶
<pb:KR4h0160_WYG_091-6b>¶
認是揚雄(一作齊梁陵寝/地猶得問樵翁)¶
　　無錫贈何敬存¶
峩峩九龍峰寒泉落氷雪美人此傾葢為我滌煩熱世¶
塗自荆榛肝膽無楚越憑髙一長嘯清風滿林樾¶
　　河魨¶
世言河魨魚大美有大毒彼美吾不知彼毒聞已熟其¶
子小如芥食之脹如菽腹腴膏血多目睥頭項縮烹□¶
茍失飪□至不轉矚或言直一死輕命重口腹爾來州¶
<pb:KR4h0160_WYG_091-7a>¶
里間杯羮數家哭譬諸安與史甘用取顛覆溺愛多不¶
明奚止一水族作此河魨詩逢人敢忠告¶
　　瓊花行送盛克明教授歸維揚¶
揚州好花非不多奈爾絶品無雙何水沈香滑素玉蕊¶
琉璃滑葉青瑶柯東風二月花時節二十四橋香浸月¶
小山叢桂避芳塵東閣官梅褪殘雪向來名士多品題¶
栝香御史今亦知何日移春獻天子不負此花天下奇¶
　　過鄒道鄉先生墓有感¶
<pb:KR4h0160_WYG_091-7b>¶
忠公天下士夙學能慎獨平生寸心赤耿耿照黄屋元¶
符引裾諫痛甚賈生哭上言正中宫下言斥當軸直道¶
時不容除名竄荒服建中及崇寧寵辱手畨覆炎蒸嶺¶
南地文章散青馥晚嵗歸故山林莊竟薶玉向來望佳¶
城鬱鬱暗松竹今為禾黍區春雨薪觳觳翁仲知何歸¶
云仍困無告嗟余佔畢生斯文賴私淑願言理侵疆重¶
植宰上木愚公将移山自謂計己熟精衛欲填海可奈¶
力不足傷心復傷心殘碑卧荒麓¶
<pb:KR4h0160_WYG_091-8a>¶
　　喜復鄒忠公墓田賦絶句十首謝兩郡侯(録/二)¶
府公遺愛霑幽壤禮部文章勒翠珉寒食清明人灑飯¶
落花飛絮鳥啼春¶
里翁猶記前朝事五馬年年上冢來白鳥能言髙桂古¶
黄楊合把細花開¶
　　養竹成大林(以下二首摘/稾題作感興)¶
養竹成大林頻年竹生孫美竹非不多惡竹亦已䋣羣¶
奴為洗之往哉聆我言美者慎勿傷去惡必去根勿虞¶
<pb:KR4h0160_WYG_091-8b>¶
爾斧缺勿憚爾力煩宿莽蕩無餘清風仍滿園¶
　　樹頭鴉舅鳴¶
樹頭鴉舅鳴農人起耘苗問之何爾忙良田莠驕驕去¶
年耘較遲草蔓全力寡稂莠非不除卒以害吾稼吾聞¶
農人語猛省天下事養虎當害人玩寇亦如此¶
　　三五七言¶
角蛇啼翼虎飛百年鳳皇壊五色鵷雛飢盲風怪雨連¶
三月青天白日寧無時¶
<pb:KR4h0160_WYG_091-9a>¶
　　嵗莫獨歸¶
浩浩北風吹戰塵還鄉無復見鄉人四郊荒草斜陽外¶
一樹寒梅野水濵偶有新詩題甲子勿驚初度過庚寅¶
僧廬夜宿明朝别黙念莪蒿淚滿巾¶
　　西膠山下雪晴(寫呈無錫州尹遂䝉/罷吳家渡築城之役)¶
一夜雪深二尺强石人墮指氷蠶僵猶喜金烏兩翅凍¶
不折天明飛出海上之扶桑老夫晨起膠山下風景看¶
來渾似畫連山萬頃玉為田隔水數家銀作舍田中築¶
<pb:KR4h0160_WYG_091-9b>¶
城圍義兵日髙未飯飢膓鳴黄泥凍地硬如鐵白柄短¶
鉏鏗有聲不辭受寒餓但恐虧工程将軍踏雪來㸃名¶
萬夫鵠立顫且驚馬前壯士五色甲捧頭性命鵝毛輕¶
余生悔不習兵法雪夜擒吳書奏㨗客櫩抱膝漫悲歌¶
奈爾義兵寒若何¶
　　丹陽陳天倪及其弟剛中奔牛陳心逺諸羽士避¶
　　兵洞庭山寄此代簡¶
洞庭林屋聚羣山(一作松喬一/别兩經年)問訊曽逢賣橘船湖上¶
<pb:KR4h0160_WYG_091-10a>¶
白魚多滿尺(一作鷗/堪結社)山中朱果不論錢仙家犬吠雲連¶
屋澤國龍吟月滿(一作/水接)天辟穀有方煩寄我(一作能/寄否)吾¶
将多與世人傳(一作老夫愁/鬢雪紛然)¶
　　寒食日聞鄉信口占¶
鄰舍驚呼避蝮蛇老妻嗔怒唾烏鴉誰知昨夜三更雨¶
又送春風一度花寒食清明人上冢夕陽芳草客思家¶
愁來復遶青山去何處壚亭酒可賖¶
　　過鴻山訪孟伯堅周履道不遇¶
<pb:KR4h0160_WYG_091-10b>¶
班馬文章駕並馳雲龍追逐去何之門前流水垂楊栁¶
屋上青山叫子規三月又逢修禊日一觴還憶太平時¶
可憐潦倒無家客滿目風塵兩鬢絲¶
　　刺促行次履道韻¶
刺促何刺促江上秋風破茅屋誰憐杜少陵長歌之哀¶
甚於哭故山可望不可歸髑髏臺髙春草緑浮雲滓日¶
竟誰洗烈火連天勢難撲三農不復把鉏犂風雨荷戈¶
城上宿於戲人生有子作征夫不如返哺林間烏¶
<pb:KR4h0160_WYG_091-11a>¶
　　題春林雨意圖¶
前山後山雲氣濃欲雨不雨天無風記得(一作/絶似)去年初¶
夏(一作/兵革)裏此時船過滆湖東¶
　　狗寨謡¶
往聞淮西軍食人狗亦有寨屯如軍是時江南幸無事¶
尚謂傳者言非真安知吾鄉今亦爾地方百里皆荆榛¶
三邨兩邨犬成羣見人如見東郭㕙跳踉大噉猛於虎¶
跛跎髙踞聲狺狺路旁青草堆白骨天外飛鳶銜㫁筋¶
<pb:KR4h0160_WYG_091-11b>¶
征夫蚤去膽欲落寃鬼夜哭情難伸可憐性命𦵏饞腹¶
往往多是還鄉民向來喪家狗絶食遺骸或與狐狸分¶
乗時為暴至若此此事千古同悲辛寝皮食肉不可得¶
張牙㺯爪何由馴虞廷九官分厥職益必掌火山澤焚¶
犬乎犬乎胡不革爾心全爾身主爾主鄰爾鄰揺尾乞¶
食仍相親毋使狗砦之名天下聞¶
　　贈道傳上人¶
偶識廬山逺山莊借屋(一作/客)居撥雲(一作/長缾)分臘酒踏雪¶
<pb:KR4h0160_WYG_091-12a>¶
(一作/老圃)送寒蔬門俯溪光迥忩含野色虚相過兩不厭燈¶
火集頭書¶
　　至正丁酉冬崑山顧仲瑛㑹客芝雲堂適時貴自¶
　　海上來以黄柑遺之仲瑛分餉坐客喜而有作屬¶
　　余及陸良貴袁子英等六客同賦¶
青巾西來(一作赤/眉横行)食人肉逃難西來(一作逃/我崑山)采黄獨上¶
書不伏光範門忍飢寧負将軍腹玉山燕客客滿堂香¶
柑新帶永嘉霜分金四座照(一作/炫)人眼漱玉三嚥清詩¶
<pb:KR4h0160_WYG_091-12b>¶
腸山中椰瓢大如斗吳姬擘來薦春酒酒酣遥指洞庭¶
山為問木奴曽貢否頻年兩浙阻兵戈黄柑緑橘不相¶
過此時共享(一作/食)此佳果胡不取醉花前歌漢庭傳柑¶
還賜宴應念江南久征戰聖恩有語復蠲租可奈數州¶
人已無(一作願言海内無征戰漢廷還有傳柑/宴白髮吳儂能上天野芹亦獻蓬萊殿)¶
　　漫興(一作吳/下詠懐)十首¶
甫里水東頭垂蘿繫客舟客心清似水吟鬢白於鷗詞¶
賦知無用干戈苦未休篷忩三日雨農事憶西疇¶
<pb:KR4h0160_WYG_091-13a>¶
五十不富貴蹉跎又六年新愁添鶴髮故國暗狼煙白¶
帽看雲坐青鐙聴雨眠癡兒書嬾讀翻笑腹便便¶
吳地方千里齊民總荷戈人生無可奈天運竟如何米¶
市黄金賤沙場白骨多故山時一望老眼涙懸河¶
伐木燒官炭中林霹靂飛窮猿無可擇飛鵲更何依野¶
雨生稊稗山風長蕨薇兒曹能采拾猶足慰年饑¶
吳女何多巧吳趨作(一作/變)楚聲市㕓方易肆朱粉復傾¶
城壓酒桃花隖彈箏細栁營将軍正年少相顧若為情¶
<pb:KR4h0160_WYG_091-13b>¶
闔閭城下栁誰(一作/新)種緑陰成樹繫浮江馬枝遷出谷¶
鶯朝家方用武僧寺總屯兵猶喜湖田熟街頭米價平¶
田舍方東作州家要義兵瀕湖團水寨斸石甃山城栁¶
暗邨煙暖芹香潤雨晴荷鉏歸未得布穀為誰鳴¶
盡道從軍好封侯甚不難羽書頻報(一作/纔奏)捷相府即除¶
官北鄙煙塵(一作西/日長安)逺東風雨雪寒腐儒人共笑白首¶
鹿皮冠(一作此身知已/悞依舊著儒冠)¶
太湖三百里流血水雲腥戰鼓有時歇漁歌無處聴飄¶
<pb:KR4h0160_WYG_091-14a>¶
零孤鴈白慘澹逺山青題橘音書㫁令人憶洞庭¶
近聞哀痛詔使者出(一作/又)江東兵革何時息(一作/巳)車書¶
四海同落梅春雨後芳草夕陽中俯仰長流涕窮塗一¶
老翁(一作欲作莬裘/計桃源路不通)¶
　　顧國衡萬户席上與乃翁及元璞長老數客把酒¶
　　賦詩各成七言四韻¶
客來寒食清明日每日清風醉玉山綵筆醉題鸚鵡賦¶
寳香頻爇鷓鴣斑檐前修竹翠欲滴池上小桃紅更殷¶
<pb:KR4h0160_WYG_091-14b>¶
按得錦筝新製曲隔花黄鳥共間闗¶
　　和顧仲瑛金粟冢燕集¶
我昔過北邙立馬山之隈為問隴頭樹皆云後人栽生¶
前尊酒誰不有無人到此自對青山開屋堆黄金五侯¶
貴難免白骨生蒼苔最憐吉士或枉折有如爨下焦桐¶
材(一作道旁多棄夜光/壁爨下誰惜絲桐材)玉山先生達觀者胷次不著閒¶
悲哀清秋攜客墳上飲麴車載酒山童推大笑胥魂乗¶
白馬深慚鯀魄化黄能墓銘自製身(一作/詩)自輓視身不¶
<pb:KR4h0160_WYG_091-15a>¶
翅輕如(一作/於)埃鸞翔鳳翥玉箸篆虎踞龍蟠金粟堆鶴¶
羣三(一作/長)繞嘉樹舞龜跌並載豐碑來(摘稾上四/聨倒轉)長吟¶
復短吟此興何悠(一作/髙)哉秋風無情摧萬物芙蓉亦老¶
臙脂顋笑言他年翁仲共寂寞何如此時賔客相追陪¶
功名絶(一作/本)愁根富貴脱(一作/真)禍胎百年能幾日一日¶
能幾杯從兹秉燭長夜飲猶恐四蛇二鼠忙相催主人¶
爛(一作/沈)醉客亦醉絶倒不顧旁人咍北望中州數千里¶
人家盡作兵前灰髑髏委江(一作/荒)郊多是賢與才忍飢¶
<pb:KR4h0160_WYG_091-15b>¶
自作(一作伯/夷空忍)首陽鬼(一作/餓)獨醒誰念(一作屈/原徒作)湘江纍神¶
仙初無不死藥方士浪説尋蓬萊君不見無邊之海白¶
淼淼無名之山青巍巍長鯨嘘吸成風雨(一作/雷)徐市一¶
去何曽迴¶
　　玉山以余欲徙居淞江之東設席書畫舫邀袁子¶
　　英陸元祥恢上人用江東日莫雲分韻賦詩以餞¶
　　余得江字用以留别¶
浮家野老雙眉厖捩柁欲度吳淞江東将入海鉤濤瀧¶
<pb:KR4h0160_WYG_091-16a>¶
玉山山中别老龎西池之屋如艂艭左圖右書堆滿窗¶
燈花揺揺落銀釭葡萄灩灩傾玉缸四檐白雨飛流淙¶
若裂媧石銀河洚主人長歌客按腔翕然鐘鼓相擊撞¶
酒酣捉筆如長杠千軍可埽鼎可扛諸公大才齊楚邦¶
騷壇老将森麾幢客來投戈乞受降乃辱贈以白璧雙¶
明朝短櫂纜解樁馮夷前驅鼓逢逢海濵懐人倚石矼¶
書筒好寄黄耳尨¶
　　子英云玉山顧隠君今於同里法喜寺樓居日鈔¶
<pb:KR4h0160_WYG_091-16b>¶
　　佛書至午而止餘暇則吟詠不輟雖親舊來訪亦¶
　　不往荅焉余因子英復去作此代簡(摘稾題作袁/子英過長洲)¶
　　(寓舍云顧仲瑛寓吳江法喜寺口鈔佛/書過午則觴詠不輟子英行附此問訊)¶
客來喜得平安信蕭寺樓居日掩扃湖近浪揺窗影白¶
地偏苔沒屨痕青羣賢方結蓮花社小楷猶鈔貝葉經¶
嵗晚扁(一作/歸)舟歸(一作/經)甫里好尋漁父過寒汀¶
　　踏車婦¶
吳田水深三尺許總是去年秋莫雨勸農使者催春耕¶
<pb:KR4h0160_WYG_091-17a>¶
田甲頻撾水車鼓江邨破屋能幾家幾家婦姑俱踏車¶
篷飛雨鬢赤雙脚亦有兒女雙髻丫淞江太湖愁滿眼¶
白汗霑衣足生趼車輪轆轆羊角轉水波翻翻龍舌巻¶
春來十日九不晴怕聞鵓鳩呼雨聲滂沱纔俾片時久¶
辛苦又加三日程當家豈無夫與子打魚日糴去城布¶
城中禁米難出闗田上忍饑還戽水四郊未種圍田穀¶
三邊已運官倉粟安得木牛為木龍運水疾於牛走陸¶
西林日落田婦歸隤岸白煙魚虎飛詩翁獨立長太息¶
<pb:KR4h0160_WYG_091-17b>¶
何處青山有蕨薇¶
　　二月歸田舍作四首¶
十年為客不窺園數日還家獨閉門兒女牽衣拂塵土¶
親朋折簡問寒暄江南花栁青春好淮上風煙白晝昏¶
聞道賊渠今磔死雨忩歡喜倒青樽¶
餘生甘分老漁樵竹徑柴扉掩寂寥舍後薄田堪種秫¶
門前流水喜通潮人遭嵗歉餐榆粥天假春晴養麥苗¶
蚤起馮髙望西北楚氛猶自未全消¶
<pb:KR4h0160_WYG_091-18a>¶
鴉鳴鵲噪總無靈庸孺譌言更莫聴萬國山河春蕩蕩¶
一時煙霧晝冥冥官軍自足追窮寇縣吏猶勞募壯丁¶
何日賣刀仍買犢花邨雞犬共安寜¶
飛芻輓粟未能休嗟我鄉鄰日夜憂何事羣兇□猖獗¶
半年諸将擁貔貅桃花過雨紅顔老杜宇傷春血淚流¶
堪笑腐儒無可用下帷依舊説春秋¶
　　客來¶
帶孔頻移轉覺寛酒杯雖舉不成歡客來為説紅巾苦¶
<pb:KR4h0160_WYG_091-18b>¶
忩下榴花亦怕看¶
　　題金陵陳時舉宅畫壁¶
雙松嵗寒姿巻石太古色我昔山中(一作/南山)遊憩(一作/歇)此¶
松下石松花雪霏霏松葉風瑟瑟安知此清景相對復¶
今日撐空兩髥龍還在書中室主人罷鳴琴宴坐室生¶
白客來苦炎熱倚樹欲挂幘不聞天籟鳴但見空翠滴¶
煩襟頓如洗林壑幽興適經月數相過明朝有行役黄¶
埃赤日中令人轉相憶¶
<pb:KR4h0160_WYG_091-19a>¶
　　兵後到杭馬掾史置酒見招且示所與石處道丘¶
　　長卿西湖倡和之什次韻一首(摘槀題作馬仲達/省郎招飲出示石)¶
　　(處道丘長卿西湖倡和之/什乃即席次韻以寓感慨)¶
西湖山色冷如灰前度劉郎今又(一作/兵後)來紅粉畫船俱¶
寂寞㫁橋流水自縈迴一隄寒栁風煙老兩鬢飛(一作/秋)¶
蓬嵗月催賴有故人能慰藉緑尊長對晚山開¶
　　西湖曲¶
西湖春水緑於酒西湖女兒嬌似栁依稀二月三月春¶
<pb:KR4h0160_WYG_091-19b>¶
攀折千人萬人手我有一索青銅錢明朝也(一作/亦)買下¶
湖船試歌㫁臂孤兒曲湖上豈無人解傳¶
　　舟中懐辛至善¶
春草緑如許之人猶未歸江東雲度水馬上雨霑衣王¶
事驅馳久家鄉信息稀多情舊時燕還繞畫梁飛¶
　　嚴将軍戰馬歌(并序/)¶
　　　至正乙未春常多盜省府調兵捕之浙東宣慰¶
　　　司元帥嚴公來總軍事未幾無錫平移軍武進¶
<pb:KR4h0160_WYG_091-20a>¶
　　　一日擣禾富莊賊巢軍中失二馬明日賊乗之¶
　　　抗官兵烈塘上二馬聞金鼓來奔賊控勒不能¶
　　　止遂墮地馬立踶殺之官兵大捷故余烈塘之¶
　　　民咸神其事俾余作歌以美之(摘槀序云至正/乙未春浙東宣)¶
　　　(慰司元帥嚴公某統兵捕冦過浙西秋八月兵/駐烈塘一日遣兵擣禾富莊賊巢失一騎士既)¶
　　　(而賊乗馬出拒其馬望官軍來奔賊墜地馬踶/殺之賊衆驚潰官軍大捷以馬詣帳前白事時)¶
　　　(余適在公座中聞/而喜之故有是作)¶
往聞齊軍夜路迷老馬前導人追隨又聞的盧躍檀前¶
<pb:KR4h0160_WYG_091-20b>¶
漢業復立西南陲古來良驥稱有徳未有驍騰能殺賊¶
将軍兩馬䭾賊來雲霧四起生風雷紅綃帕首爾何物¶
霜蹄一踣成飛埃軍前認主鳴且舞驚倒熊羆與貙虎羣¶
兇膽落不敢追官軍凱還槌大鼓馬兮馬兮誠有功須¶
知感物由元戎将軍接迹武惠功煌煌史冊書勲庸爾¶
馬名示垂無窮(摘稿詩云將軍武惠之嫡孫帳前甲騎/多如雲一驪偶爾墮賊窟背䭾賊渠來)¶
(䇿勲沬流兩吻噴白雪光爍雙曈夾經月雷奔電激煙/霧隨望我旌旗馳踣鐵渠方命隨鐵蒺藜驪兮踶之成)¶
(粉韲賊曹瓦解争納款我軍凱歌歸馬嘶古來良驥稱/有徳未有驍騰能殺賊吕家赤兔項家騅骨朽猶當有)¶
<pb:KR4h0160_WYG_091-21a>¶
(慙色将軍報國秉精忠安知馬亦肝膽/同他年太史作佳傳宜亦牽連書乃功)¶
　　過無錫口號(至正十五年十二月初一日丞相達/識帖穆爾公赴江浙余舟隨行覩賊)¶
　　(輩無狀感/憤而作)¶
丞相樓船搥大鼓鐵騎前驅猛於虎紛紛(一作/何物)鼠輩敢¶
横行(一作/跳梁)與我官軍戰河滸(一作不畏輕/遭萬鈞弩)落日未落縣¶
林梢一天殺氣風騷(一作/蕭)騷官軍縱火鼠入窟太湖水¶
濶陽山髙相君賢似唐(一作名/位同)裴度豈無将軍如李愬¶
兠鍪戴雪擣賊巢一夕湖船可飛渡我有一(一作/方)寸鐵¶
<pb:KR4h0160_WYG_091-21b>¶
願作将軍箭将軍三箭定陽山湖水依然浄如練¶
　　題林泉雅趣圖贈杜玉泉¶
泉翁愛山如愛客到處好山皆莫逆脚根不涴京洛塵¶
面紋長帶煙霞色奚童抱琴翁曳履長日山中看流水¶
萬松清籟響如絃滿地白雲吹不起桂花蘿月秋復春¶
野花幽鳥情相親巢由相去數千載黄綺以來能幾人¶
山顛水涯風物美都在我翁詩巻裏莊周夢蝶蝶夢周¶
覽是圖者同天游¶
<pb:KR4h0160_WYG_091-22a>¶
　　奉寄楊鐵厓先生¶
光範門前三上書先生曽為發長吁板橋楊栁藏書屋¶
鐵笛梅花落酒壺偶遇故人論北海相思一夜夢西湖¶
由來海内&KR1118;長句肯寄浮家野老無¶
　　玉山邀至同里法喜寺飲别是夕酒醒夢回宿雨¶
　　初霽月明可喜即景賦詩兼寫送别之意¶
風吹雨脚㫁月到天心明孤鶴有清夢荒雞非惡聲南¶
浦明朝别西湖幾日程櫂歌人正苦莫上石頭城¶
<pb:KR4h0160_WYG_091-22b>¶
　　再和韻寄趙彦深¶
平原公子午橋莊草木當年雨露香桂樹不嫌招隠士¶
桃花應喜識漁郎錦茵醉酒冬宵暖氷檻垂綸夜月凉¶
我亦欲拈横玉去為君三㺯踞胡牀¶
　　雨夜懐朱澤民¶
一天風雨夜漫漫獨為先生發永歎杜甫百憂茅屋破¶
鄭䖍三絶坐氊寒鸎花紫禁回頭夢煙樹青山抱膝看¶
最憶舊游諸閣老别來零落漢衣冠¶
<pb:KR4h0160_WYG_091-23a>¶
　　和鄒𢎞道諸公遊磧沙寺¶
錢唐形勝接蘇湖風物于今入戰圖獨爾磧沙仍似舊¶
諸公杯酒不相孤逺山雲歛千峯出幽樹春來百鳥呼¶
白髮老僧盤膝坐笑看車馬涉危塗¶
　　中秋日玉山顧仲瑛邀翟明府份陸良貴仁秦文¶
　　仲約等十人飲金粟冢上酒酣賦詩各成一首¶
憶昔避戎馬放櫂來北山相逢適中秋展席解愁顔安¶
知復今夕嘉燕得良㑹烽煙猶眯目慘澹千里外卓哉¶
<pb:KR4h0160_WYG_091-23b>¶
山中人曠逺誰與儔坐客金粟冢酌醴相勸酬華月出¶
松杪靈飇吹桂子荷鍤長自隨駒隙去如水揺毫寫雅¶
懐絢爛無遺言客亦興不淺鬬勝寂不喧清歡忘城鼓¶
盡醉傾笑語柱頭老令威為作八風舞停杯論古今仰¶
天問嫦娥見此曠達士百世能幾何庾樓榛莽暗牛渚¶
風浪惡縱有酒如澠恐亦無此樂夜深月愈白清溪歸¶
洄沿一笑謝主人今年復明年(此詩從倪原道畫金粟/冢燕集圖巻録入本集)¶
(云憶昔避戎馬放櫂來北山相逢適中秋展席解愁顔/安知復今夕嘉燕集羣彦烽煙雖不熄眼厎喜不見華)¶
<pb:KR4h0160_WYG_091-24a>¶
(月出松杪靈飇散天香主稱死便薶荷鍤童在旁酒酣/客哦詩其樂勝鐘鼔柱頭老靈威為作八風舞人生不)¶
(飲酒杯盂空匱前寥寥數千/載孰與劉伶賢與此小異)¶
　　贈章彦復省掾(一作/郎)¶
相約攬秋色淞江來小(一作重/來檥客)舟留人十日雨洗耳(一/作)¶
(釃/酒)百花洲祖逖鞭方著張良箸欲(一作/可)籌吾廬吾自愛¶
霜菊晚香幽(一作青山應笑/我白首未歸休)¶
　　寄章彦復¶
蘭省歸來日未斜閉門塵静似山家教兒楷字謄詩稾¶
<pb:KR4h0160_WYG_091-24b>¶
遺客生綃寫墨花太伯祠前人走馬姑蘇城上樹棲鴉¶
知君觴處多懐古忍聴吳趨唱小娃¶
　　絶句¶
屈原沈(一作/投)江死揚雄投閣生一時生死計千古是非¶
名¶
　　夏五雜書¶
逺客相過説帝都黄金如土米如珠内園人歇催花鼓¶
市肆塵生賣酒壚河北功臣稱李郭江南租税賴蘇湖¶
<pb:KR4h0160_WYG_091-25a>¶
明朝漕運開洋去幾日風帆到直沽¶
　　次韻陳維寅蘇杭懐古各三首¶
幽尋度香徑遐思倚琴臺烏喙嘗膽日雉妖捧心來春¶
風煽夭(一作/禯)豔滅國輕於埃¶
馮髙望海潮白馬還來無一杯弔忠魂江風為號呼悲¶
哉抉眼地愁煙暗(一作/化)菭蕪¶
奕奕(一作/丹青)讓王宫遥遥延陵(一作松/柏季子)墓吳儂(一作/黔黎)奉烝¶
嘗春秋幾霜露胡為後(一作/今)之人無復繼髙步¶
<pb:KR4h0160_WYG_091-25b>¶
寳鼎移炎祚降王赴幽都遂令虎林人得(一作/斯)免馬邑¶
屠獨(一作/可)憐金盌出啼殺稽山烏¶
輦路土花碧金門苾芻闗浮海兩龍起(一作/馬)一去亦不¶
(一作/不復)還空遺温室樹(一作蕭條/鳯皇嶺)過客猶髙(一作/忍躋)攀¶
我來銅駝巷葛嶺重行行(一作襄樊怕人/問威福得専行)相逢話(一作/九重)¶
(倚/)師相皆云(一作/十年)誤蒼生遺臭千萬年沙堤潮上横(一/作)¶
(銅駝卧天街/今雨淚縱横)¶
　　烈婦歌(并序/)¶
<pb:KR4h0160_WYG_091-26a>¶
　　　婦周氏吳郡太倉人至正丙申其父以義兵元¶
　　　帥貪暴将殺之謀泄而舉家被害帥之子悦婦¶
　　　少艾誘為妾不從痛罵而死鄉人義而哀之為¶
　　　之構祠立碑㑹稽楊公亷夫為文且屬江西陳¶
　　　季子索詩以著其事¶
陳君手持烈婦碑勸我為作烈婦歌人生自古孰無死¶
烈婦之死名不磨本是東滄小家女粉黛不施眉自嫵¶
父憐母惜忍違離納壻於家半年許阿耶從軍氣頗麤¶
<pb:KR4h0160_WYG_091-26b>¶
欲殺不義奔京都手持芒刃機不宻身落禍阬家乃屠¶
繡衣郎君元帥子少年絶愛傾城美願言攜手與同歸¶
即免梟首尸諸市郎君滿屋堆黄金安知難買烈婦心¶
耳邊言逐飄風過腹内怨含滄海深罵聲不絶郎君怒¶
馬上揮刀斫頭去雙鸞羞對(一作/覩)青銅鏡全家甘赴黄¶
泉路娟娟肌體嬌如雪烈烈肝腸堅似鐵一團寃(一作/怨)¶
血注婁江至今流水聲嗚咽男兒讀書峩冠巾偷生或¶
忍忘君親奴顔婢䣛曳朱紫得不媿此裠釵人嗚呼得¶
<pb:KR4h0160_WYG_091-27a>¶
不媿此裠釵人¶
　　盧知州宜興秩滿以避(一作/兵)亂久寓無錫視同故¶
　　鄉今知崐山(一有/州字)必有懐二州風物之美贈詩言¶
　　情并致頌禱(一作與子叙舊言懐良/有感慨作二詩貽之)¶
我思陽羨茶初生如粟粒州人嵗入貢雷霆未驚蟄天¶
荒地老今幾(一作/十)年春歸又聞啼杜鵑山中靈草化荆¶
(一作/榛)棘白蛇何處藏蜿蜒玉山(一作/川)先生一寸鐵欲刳¶
妖蟇救明月丹霄路㫁肝腸熱還憶茶甌飲氷雪¶
<pb:KR4h0160_WYG_091-27b>¶
我思恵山泉長流無古今(一作泠然/響鳴琴)缾罌走千里煮茗¶
清人心向來劫火炎錫谷神焦鬼爛勢莫撲(一作猨/猱哭)池¶
邊浦(一作/橢)石亦灰飛此水泠泠瀉寒玉髙(一作/若)人飲泉¶
五六年一襟清氣清於泉好為吳儂洗煩熱乗風歸報¶
蓬萊仙¶
　　顧仲瑛避地嘉興幾二年聞回崐山往不見遇作¶
　　詩寄之末章兼簡白西長老二首¶
細雨清明日扁舟過玉山傳書元有誤飛鳥竟無還芳¶
<pb:KR4h0160_WYG_091-28a>¶
草萋萋碧落花㸃㸃斑題名牆外竹黄鳥正間闗¶
客來常問信書去半沈浮兩度黄梅雨相思白髮秋樵¶
漁今短笠山水古長洲寄語天寧老龜巢賦詠不¶
　　和陸宗魯韻贈夏師魯¶
百斛葡萄賸有餘一官不換只閒居窗含煙氣虞山近¶
門掩秋聲栗樹疎鴻鴈去來知幾度雞蟲得失竟何如¶
丈夫髙葢非無日聊遣閒情賦子虚¶
　　崐山陳伯康築亭山巔楊邊梅過之題曰玉山髙¶
<pb:KR4h0160_WYG_091-28b>¶
　　處且為賦詩命郭羲仲劉景儀及余和之¶
神仙中人鐵笛老愛(一作/為)爾玉山雙眼青玉山髙處拄¶
手杖(一作/板)鐵笛醉時圍肉屏天生丹穴鳳為石東望黑¶
洋鯤出溟人傑地靈風物美(一作一代風/流有如此)絶勝(一作/名齊)西¶
蜀子雲亭¶
　　過震澤留别智愚隠長老蘇昌齡先生¶
淞江太湖春水生湖邊(一作/上)白鷗尋舊盟逺公沽酒壯¶
行色坡老賦(一作/題)詩慰(一作/言)别情燕子日長書屋静栁¶
<pb:KR4h0160_WYG_091-29a>¶
花風颺釣絲輕相過不負青山約一櫂夷猶兩日程¶
　　過吳江三髙祠¶
三髙祠前秋水波客來弔古悲且歌季鷹魯望桑梓敬¶
蠡也籩豆理則那生為越人身相越百計謀吳吳乃滅¶
真憂烏喙将無情兔死狗烹肝腦裂飄然攜家湖海遊¶
捧心人與同扁舟越人誇功鑄金像於吳孰曰非仇讐¶
行裝重寳久彌富清髙之風絶何有奉嘗堪笑木腸兒¶
忍睹荒臺麋鹿走江風肅肅楓葉寒扣舷折我青琅玕¶
<pb:KR4h0160_WYG_091-29b>¶
靈胥怒抉海潮起殷若雷鳴過雪灘¶
　　六栁莊為沈太守作¶
彭澤五株栁清風千載餘顧余心乃心修名難與俱所¶
以樹六栁於焉結吾廬門前有流水樹下堪釣魚我栁¶
己成陰豈不懷放歸人生一趨舍世事紛萬殊善學栁¶
下惠風雨慎攸居繼跡子陶子亦曰姑徐徐誰其知此¶
心南山黙如愚¶
　　贈慶别駕¶
<pb:KR4h0160_WYG_091-30a>¶
台州别駕不之官煙水孤邨共嵗寒偶有濁醪留晚酌¶
旋挑生菜簇春盤三年鄰里通家好四海兵戈行路難¶
且喜門前金色栁東風堪作畫圖看¶
　　贈楊君濟縣丞¶
我昔崐山鉏白雲髙軒訪我麋鹿羣我今長洲釣明月¶
君復過此寂寞濵感君相知式相好與君談笑開懐抱¶
坐分半席白鷗沙滿目青山浄如埽社公雨晴風作惡¶
(一作/不作)邨北邨南花自落勸農來往杏花邨(一作落/花間)雞犬¶
<pb:KR4h0160_WYG_091-30b>¶
不驚田舍樂君歸哦松坐松陰我舟更入菰蒲深釣鉤¶
無餌勿語人但説煙波無處尋¶
　　和郜彦清州判莫春寓僧舍¶
篋藏湘帙心雲香手閲金經掩竹房門外不知春早晚¶
緑陰池滿日初長¶
　　劉旭齋過婁江客舍作詩贈之¶
方(一作/正)欲題詩寄草堂逺勞移櫂過滄浪十年同飲三¶
江水一笑相逢(一作/看)兩鬢霜田野(一作/舍)無人(一作/從軍)鴉種¶
<pb:KR4h0160_WYG_091-31a>¶
麥漕渠通海蟹輸芒憑君莫話(一作目/前無限)悲秋事(一作/意)且¶
復持杯送夕陽¶
　　簡吳江朱志道諸昆仲¶
去年長至聴塤篪轉眼今年又此時棣萼喜存兵後樹¶
梅花早綻雪前枝西山近日無烽火東閣何人共酒卮¶
兒輩此歸今問訊吳音變楚莫相疑¶
　　盛彦英隠居太湖之陰號具區耕叟命僕作詩以¶
　　歌詠其樂云(摘槀題作其區耕/隠歌為盛㣲士作)¶
<pb:KR4h0160_WYG_091-31b>¶
脱屣東華塵躬耕(一作/結廬)太湖濵桑麻接鄰里魚鳥情相¶
親閒時讀書牛背上安知六國方攻秦(上四句一作蓬/藋開卜徑桑麻)¶
(接比鄰金門玉堂望不/到煙蓑雨笠情相親)東風二月桃花雨布穀飛來向¶
人語一犂初破隴頭春黄犢出䦨健如虎羲農世逺莫¶
可追南山石爛無足悲(上二句一作西山不知誰采薇/南山不知誰采芝我耕我田食)¶
(我粟歳晚復/有氷壺&KR1366;)悲歌笑甯戚夜半猶未已人間閒是非何¶
用汚牛耳我田已耕(一作緑/陰繫牛)春晝閒樵童隨我看青山¶
日莫歸來一壺酒我歌嗚嗚童拍手童拍手兒飯牛一¶
<pb:KR4h0160_WYG_091-32a>¶
天星月爛不收重捻戲笛作三㺯七十二峰俱㸃頭(上/六)¶
(句一作牛棘花前開笑口笑問儂家子若孫知我犂鉏/佳趣否豈不見蘇秦為無二頃田六印纍纍苦奔走到)¶
(了落禍阬虚名何足/取鹿門龎真吾友)¶
　　臘月¶
臘月無多日行年七十三浮生空自老往事日多慙南¶
國山皆赭東郊草未藍蕭條江郭外雲暝雪&KR0436;&KR0436;¶
　　古鼎歌(并序/)¶
　　　中喜(一作/蘇州)萬夀寺舊藏古銅鼎其窾識有云王¶
<pb:KR4h0160_WYG_091-32b>¶
　　　在周康穆宫冊錫寰用作皇考鄭伯姬尊鼎大¶
　　　徳中任陽謝氏嘗欲以重寳易之時住持㸃翁¶
　　　師不從後謝氏為構佛殿㸃遂以鼎荅之至正¶
　　　丙申謝遭兵鼎因失去甲辰夏四月愚隠智公¶
　　　乃得於軍人之手耆舊聚觀皆曰吾山中舊物¶
　　　也既而出鼎見示且徵余詩以紀之¶
碧雲師著金伽黎空王殿上(一作/前)龍象隨一夫長跽(一/作)¶
(當階/一卒)送古鼎狀若獻寳波斯兒羣緇來(一作/聚)觀集丈室¶
<pb:KR4h0160_WYG_091-33a>¶
中有老夫曾(一作/僧前)致詞云是山中舊時物立誦窾識能¶
無遺惟有臣寰紀君賜用顯厥考鄭伯姬文詞詰屈錯¶
盤誥字體隠伏蟠蛟螭蒼姬訖録世屢改不知何代來¶
於斯謝家寳樹易趙璧(一作修/佛利)巨構賈與秦城齊鼎兮¶
鼎兮什襲去嵗逾數(一作/經六)紀今來歸師聞此語重歎息¶
兵火連年炎九域金鐘大鏞棄路(一作/道)傍總若沈沙銷¶
折㦸珠還合浦(一作鼎/歸禪月)獨無恙䕶持信有天龍力摩挲¶
兩鉉濕煙霧錯落丹砂映金碧濁水(一作/光如)摩尼五色兼¶
<pb:KR4h0160_WYG_091-33b>¶
(一作&KR0356;/五色)出海(一作/髙比)珊瑚髙(一作/長)一尺嗚呼羲軒之鼎真¶
(一作/莫)可求禹鼎亦已淪東周世所用者非爾儔或膨豕¶
腹徒包羞調羮爾無與覆餗爾不憂歸來兮歸來北山¶
兮菟裘汾陰自有為時出切莫放光驚斗牛¶
　　劍池曹廣文送府學院檢討¶
峩峩虎丘山湛湛劍池水水深人莫測草生寒不萎世¶
傳龍祖劍斫㫁蒼雲根千古兩絶壁鐵花㸃苔痕僧厨¶
轉轆轤陰厓落氷雪臨池人有語響答出林樾先生屢¶
<pb:KR4h0160_WYG_091-34a>¶
幽賞盥濯彈琴鳴木石俱㸃頭魚龍亦知音今居白玉¶
堂還念青山約羣山與重遊増輝舊巖穴¶
　　和浦玉田清明日郊行三首¶
湖上新隄踏軟沙少年人面映桃花花邨風物渾如舊¶
獨火青帘賣酒家¶
一幅春雲巧似裁隔湖飛過碧山來野橋小立題詩處¶
夾竹桃花爛漫開¶
四壁青山眼欲花山光都似薄雲遮杖藜隨步歸來晚¶
<pb:KR4h0160_WYG_091-34b>¶
月上東窗都到家¶
　　申仲義録事杭州來議論慷慨風節可喜作此以¶
　　贈¶
客來試問錢塘事冠葢都非舊日人尚喜西湖堪種菊¶
(一作/栁)不知東海欲揚塵手題王粲登樓賦頭戴陶潛漉¶
酒巾如此江山如此客政須傾倒洞庭春¶
　　和沈啟之立春作¶
何物淮夷久亂華東風依舊滿天涯春盤薦酒杯頻舉¶
<pb:KR4h0160_WYG_091-35a>¶
醉筆題詩字半斜無數故人俱契闊一雙老眼近昏花¶
家貧賴有長鑱在坐待青山長蕨芽¶
　　莫春陪周明府顧将軍祠下看碑¶
黄天蕩上将軍樹樹下數家人姓顧行人遥指若堂封¶
往事猶論麾扇渡新祠畫藻煙霧濕古木垂蘿鬼神䕶¶
長洲縣令枉髙葢短褐巢翁曳雙屨海棠正落臙脂雪¶
山缾為酹金盤露柱頭老鶴作人語道旁馴雉隨車駐¶
吳趨一曲歌未了蜀魄數聲春又莫金戈鐵馬尚酣戰¶
<pb:KR4h0160_WYG_091-35b>¶
白羽清風復誰覩看碑莫怪客如雲彼君子兮真可慕¶
　　臘月二日偕俞寛仲過篠涇僧舍䝉舉似近詩次¶
　　韻一首¶
故國溪山各逺離倚樓長笛為誰吹相逢山海三生石¶
共惜邊風兩鬢絲客舍暫如桑下宿世塗危甚劍頭炊¶
明朝果若西菴去更約匡衡細説詩¶
　　懐徐伯樞諸友(一作避地/篠涇懐友)¶
一(一作/憶)昨方卧疴妻子呼避兵扶持上輕舟烽火照夜¶
<pb:KR4h0160_WYG_091-36a>¶
明(一作登舟夜将/半骨立心顫驚)問兵今逺近言圍闔閭城賴有風滿¶
帆送我東南征三(一作/信)宿坐不寐鶴鳴近華亭曉(一作/晚)¶
泊青龍江蘆菔匝地青新知適相遇留我居篠涇土風¶
頗淳朴地僻雞犬寧吾病日以瘳客來能送迎老瘦心¶
自憐或謂詩骨清比鄰兩三家情親若平生園蔬日持¶
送酒壺時共傾對酒不能樂(一作强飲/不成歡)艱虞未忘情懐¶
哉數君子雨打水上萍飄零各何許吾将尋舊盟賣刀¶
買黄犢子孫共春耕奈何西枝西礮石猶雷鳴¶
<pb:KR4h0160_WYG_091-36b>¶
　　次韻贈本蘭亭上人¶
庭前手植娑羅樹樹下頻繙竺國書失鹿不知秦二世¶
𦵏魚那問楚三閭園收柿葉皆新紙林養松花當宿儲¶
十里雙溪春水緑浮杯時復訪樵漁¶
　　余患項癰適兵後無醫藥可療即事口占并寓感¶
　　歎¶
吮癰人在五侯家市肆渾無藥可賖童子歸來風雪夜¶
老夫愁絶對梅花(一作童子歸來貪睡/著竹爐吹火自煎茶)¶
<pb:KR4h0160_WYG_091-37a>¶
　　次韻徐伯樞寄二首¶
病卧碧山久愁添白髮新一冬無雨雪四海有風塵妻¶
子移家逺親朋折簡頻梅花應笑我出語欲驚人¶
客夜牛衣薄王春鳳厯新東南蛙角地多少馬蹄塵鼙¶
鼓依然急壺觴莫厭頻君看塞翁馬得失豈由人¶
　　題孫彦學所藏江貫道清江泛月圖¶
吾聞老郭之傳許與江山水絶筆稱無雙此圖夜景江¶
所作仿佛秋聲動林壑長江澄澄月在水逺山蒼蒼樹¶
<pb:KR4h0160_WYG_091-37b>¶
如蟻如此江山夜放舟若人真是逍遥遊爾來一百四¶
十載陵谷變遷圖畫在世無蘇李兩詩仙赤壁采石俱¶
蕭然老夫此興固不少解裘亦足酤清醥出門有礙行¶
且休不如燒香看畫樓上頭¶
　　和臨寒食有感五絶(録四/)¶
何處登臨散客愁千墩浦上聴漁謳清明落盡棃花雪¶
能得春風幾日遊¶
烈塘墳上樹如雲一埽東風十五春不信令威歸不得¶
<pb:KR4h0160_WYG_091-38a>¶
竟移華表屬他人¶
一逕落花春晝静四鄰嘉樹緑陰緐兒曹忘却懐鄉意¶
浪説春風似故園¶
白髪蕭蕭客未歸凄風𦂳雨禁煙時青苔白骨尋常事¶
堪笑田文為客悲¶
　　遷居¶
逃(一作/多)難居頻徙幽懐孰與論崐山一舍地湓浦數家¶
邨老去仍為客朝來又抱孫雨餘春韭緑生意滿東園¶
<pb:KR4h0160_WYG_091-38b>¶
　　聞玉山顧隠居以賦役入城負疾而歸而山中花¶
　　竹多為有區區懐思寄詩代簡¶
聞道龎公也(一作/近)入城還家風雨近(一作/過)清明催租人¶
去詩仍好市藥童歸病已輕尚喜竹林青筍出不嫌花¶
逕紫苔生野夫得此平(一作路逢/緇侣傳)安信尋訪(一作/候問)姑遲¶
數日程¶
　　四月二日林自&KR4008;城歸寫呈遷居詩四首因以述¶
　　懐并記時事¶
<pb:KR4h0160_WYG_091-39a>¶
鶴長鳬短世難齊滿眼風塵客路迷竈突未黔居未徙¶
兒曹况在兩湖西¶
六幅蒲帆帶雨開&KR4008;城艇子過湖來老妻正倚門前樹¶
雪色楊花覆緑苔¶
僦得山居鑿井新客來不厭煮茶頻屋頭驀地顛風起¶
狼籍桃花滿樹春¶
鬢絲垂領白毿毿老我身如作繭蠶午夢忽驚飛礮響¶
狼煙只在澱湖南¶
<pb:KR4h0160_WYG_091-39b>¶
　　荅徐伯樞見寄二首¶
十載風塵走朔南白頭如雪面如藍借車載具家頻徙¶
應俗為文筆大慙茅屋雨添苔上壁竹林煙䕶筍抽簪¶
别來行路難行甚何夕挑燈細與談¶
杜宇催歸不絶聲知君歸計正留情東膠茶焙春煙暖¶
西堠花邨夕照明音信尚煩黄耳寄交情不負白鷗盟¶
明年築室相鄰住兒輩求田與力耕¶
　　贈筆生王伯純(一作/世超)¶
<pb:KR4h0160_WYG_091-40a>¶
時方用武我業儒王生(一作/超也)賣筆來吾廬生承世業霅¶
溪上製筆特與常人殊(一作曰余製筆似輪/扁妙不能言徒歎吁)宣城阻兵¶
十三載猶喜山中老㕙在拔來秋(一作/紫)穎帶微(一作/秋)霜¶
縛得銛錐含五彩(一作製得筆/成時世改)昔(一作/鄉)年草創供玉堂¶
玉堂仙人雲錦裳三縑一字不易得筆價亦與時俱昂¶
莫怪年來棄如土埽除風塵必斨斧生(一作/爾)今賣筆我¶
賣文何異適越資章甫呼兒亟用(一作/為我)買一束為我(一/作)¶
(亟/用)寫成懐古録吾兒作字(一作一/書永字)三歎賞八法以之隨¶
<pb:KR4h0160_WYG_091-40b>¶
意足我有好(一作/佳)音生可(一作/語爾)知用筆将見文明時諸¶
公筆諫佐明主老我筆耕箋古詩逝将重作毛穎傳為¶
記頻年遭薄賤(一作詩成未若相如/倦毛穎更須重作傳)牽聨為生(一作/爾)書¶
姓名字業不隨陵谷變(一作霅上溪/山亦葱蒨)中秋適逢酒禁開¶
椰瓢酌生(一作/我)新潑(一作/緑)醅酒酣仰視月中兔長嘯一¶
聲歸去來¶
　　方池詩為馬公振賦¶
攜我方竹杖看君方池水宛然俯中庭照影月明裏清¶
<pb:KR4h0160_WYG_091-41a>¶
風生蘋末素練吹不起魚樂魚自知主人亦應爾¶
　　和許君善郊居¶
秋色蒼茫日落斜鯉魚風起荻飛花先生晚酌依稀醉¶
吹笛漁童恰到家¶
　　淮夷篇¶
大邦浙河西吳郡稱第一淮夷著柘黄來作豺虎窟交¶
鄰無善道西顧無(一作/拒)勍敵一鶚嬰罔羅同氣頓蕭瑟¶
正朔仍奉漢天恩滿牀笏賦粟嵗蓓蓰郿塢金日積非¶
<pb:KR4h0160_WYG_091-41b>¶
無舶䑲風海運不挂席包藏狼子心反覆莫可測臺閣¶
兩重臣忍為梟獍食井鼃自尊大出入復警蹕愛弟寵¶
且(一作/日寵)驕開府門列㦸提兵幾百萬勢熱手可炙甲第¶
連青雲圚溷東(一作/亦)丹碧瑶池長夜飲天魔舞傾國帷¶
幄皆面諛忠鯁即麾(一作/擯)斥權門競豪奢婪婪務懐壁¶
淮南舊巢穴坐視成棄擲出師理侵疆所向輒敗績鄰¶
兵賈餘勇一舉數州得羣兇納降去孤城(一作/歛戍)獨堅壁¶
奈何圍數重樓櫓比如櫛礮車拂雲漢晝夜飛霹&KR0748;寵¶
<pb:KR4h0160_WYG_091-42a>¶
弟既韲粉左右皆股栗短兵屢相接苗獠與戮力南濠¶
百花洲流血水盡赤閉闗甫期月人面多菜色蔬食(一/作)¶
(茹/)猶八珍骸骨爨下析衆叛已不知豕突猶親出前徒¶
忽投戈回騎不數匹一炬齊雲樓妻子(一作/紅粉)隨煙滅縛¶
虎送臺城咆哮氣方息嗟哉爾淮夷亡命起倉卒衡行¶
十五載貴富亦己極雕牆厎滅亡斯理信勿忒¶
　　過無錫書所見¶
朝發吳門東莫宿錫山下隔牆語嗚咽云是流移者生¶
<pb:KR4h0160_WYG_091-42b>¶
來本邨居白首事耕稼居城僅期月區區避兵馬狂奴¶
稱老虎咥人空四野城降人出闗方避虎遭咼里胥俄¶
促人負郭一網打監官驅上船寸步不少假不知遣何¶
之骨肉忍相舍里黨哭聲悲涕與淚交瀉同行千數人¶
瘦骨皆成把鐵索連繫頸俛首若喑啞天髙恐未聞爾¶
悲知者寡¶
　　歸故里¶
憶昔走避兵棄别鄉井去意将朝莫歸行行重回顧安¶
<pb:KR4h0160_WYG_091-43a>¶
知今(一作/踰)一紀方踏去時路四郊皆蔓草白日暝如霧¶
披榛訪閭里隔水拜丘墓傷哉脊令原黄蒿走狐兔别¶
墅破垣在郵亭乃新作鄰兒二三輩衡茅晝扃户初若¶
不相識熟視肖厥父坐久泣且言為我話親故什九死¶
兵戈餘亡不知處其詞吐未終我淚已如注對食不能¶
餐相期歸螘聚吾将語吾兒賣書買農具歸耕滆上田¶
宜若烏返哺吾其正丘首此心庶無負¶
　　馬公振以久雨懐思作詩見寄適千墩諸友朋為¶
<pb:KR4h0160_WYG_091-43b>¶
　　謀道旁之舍因和及之并發巨浸之歎云¶
芳草萋萋春復春桃花應笑未歸人數椽矮屋清溪曲¶
一箇扁舟緑栁津且與往來乗款段從教圖畫上麒麟¶
老妻頗勝劉伶婦不惜春衣典酒頻¶
　　簡熊元修¶
憐君苦有軟脚疾媿我貧無挑藥錢此日尺書重問訊¶
何時杖策與周旋湖鄉地濕黄梅雨舍館忩含緑艾煙¶
猶喜東家人好事銀缾長送酒如泉¶
<pb:KR4h0160_WYG_091-44a>¶
　　石箭頭歌(并序/)¶
　　　丙午冬吳人自望亭驛鑿渠通漕湖深丈餘乃¶
　　　得石箭頭長洲徐伯昂氏以所得之一見遺一¶
　　　以遺倪元鎮請各賦詩¶
南山爛盡蒼雲根飄風勢欲傾崑崙何物老砮作遺鏃¶
(一作老砮作/鏃幾千載)神鑱鬼削秋無痕沈沙不隨戈㦸折太陰¶
𤣥精壯氷結五丁假手(一作/手抉)出重泉猶帶堯時九烏血¶
羵羊肝膽破(一作鵂鷼/驚破膽)尼子(一作/魍魎)走折足獨有老於菟¶
<pb:KR4h0160_WYG_091-44b>¶
坐嘯風滿谷猨臂将軍骨己枯蒼頭廬兒金僕姑時乎¶
時乎奈爾砮¶
　　和靈巖虎丘感事二首¶
娃宫無復有樓臺佛刹而今亦草萊衲子盡隨飛錫去¶
将軍曾此駐兵來青山銜日猶前度滄海揚塵復幾迴¶
霜落吳天香逕冷㫁猨啼月不勝哀¶
兵餘重到古禪關無限傷心四望間林下㸃頭皆礮石¶
門前戰骨似丘山劍池屢變珠光赤盤石猶霑血㸃斑¶
<pb:KR4h0160_WYG_091-45a>¶
白髮破衣耆舊在獨憐寧老不生還¶
　　遣興和馬公振韻¶
馬圖莫(一作/毋)怪出河遲世事方如理亂絲蓮葉有巢龜¶
已老竹花無實鳳仍饑籬邊艇子供垂釣林下樵童許¶
看棊苜蓿一盤三丈日老(一作/山)妻晨起(一作/白首)案齊眉¶
　　顧仲瑛臨濠恵書詞甚慷慨詩以代簡¶
濠上人來書數行開緘如對語琅琅酒杯已辨弓蛇悞¶
藥杵無勞玉兔将少待天公舒老眼賸收雲母束歸装¶
<pb:KR4h0160_WYG_091-45b>¶
舊家亭(一作/池)館花狼籍春水依然滿緑(一作/緑漫)塘¶
　　老病¶
乾坤如許大老病此江濵無酒可留客青山應笑人幅¶
巾方竹杖青草落花茵賣得長門賦相如未是貧¶
　　次韻荅許君善¶
小逕迂回草欲迷邨居如在瀼東西為煎新茗頻敲火¶
自埽殘花恐汚泥白首十年吳下客傷心千古越來溪¶
羣賢何日能相顧重為湖山一品題¶
<pb:KR4h0160_WYG_091-46a>¶
　　祭顧玉山詩¶
於乎(一作/嗚呼)玉山翁先世吳右族生逢元(一作/全)盛時當路¶
屢推轂辭榮樂蕭散竟藴璞(一作/石)中玉蚤持萬金産轉¶
手授家督不為五嶽遊家園蒔花竹讀書數千巻旁覈¶
&KR0389;與竺非無酒如澠過客佳乃肅徒見駟馬車未若一¶
儒服緇黄粲然者待遇亦刮日(一作情/亦篤)常言性嗜詩趣¶
味勝(一作雋/永過)粱肉興來抉雲漢毫端注飛瀑詞林采英¶
華琰刻播芬馥承平三十年(一作詩名/滿朝野)嘯傲心自足世¶
<pb:KR4h0160_WYG_091-46b>¶
故一變更十室九顛覆幽棲綽山下擬比(一作/人擬)王官谷¶
時余逃難來顦顇如病鵠相見恨殊晚姓名聞已熟(一/作)¶
(踵門通姓字/一見己刮目)夜飲嘉樹軒明朝杯又續髙堂桂花秋金¶
釵翦銀燭雙歌櫂觥船洗我愁萬斛一留兩月餘坐客¶
常五六寫圖紀觴詠墜水亦有曲連牀可詩齋清話屢¶
同宿擇鄰移我家(一作扃/移家)嵗晚安且燠奈何鼙鼓聲忽¶
(一作/又)若雷震屋婁人悉驚散我亦猨失木萍漂甫里東¶
賣文如賣卜感翁數相過餽問慰窮蹙翁亦客檇李逺¶
<pb:KR4h0160_WYG_091-47a>¶
避賦蛇毒山川鬱相望詩筒時往復陵谷復一變翁歸¶
理松菊松菊理未能蒺蔾俄困辱余舟榜笠澤訪舊宿¶
西塾夜深屏輿隸促膝語(一作/首話)心腹春風舊池館荒煙¶
秋草緑朝廷更化初召役事重穋挈家赴臨濠星言去¶
程速送行媿鄒游口占謝龜縮詩去秋復春客來書滿¶
幅念我及兒輩舉室䝉記録自言多疾疢經年在牀褥¶
鬱攸屢驚嚇使我長觳觳尚須手顫定親札寄篇牘安¶
知僅逾月遽爾聞不禄初疑傳者譌細問淚盈掬嗟余¶
<pb:KR4h0160_WYG_091-47b>¶
老異鄉知已失鮑叔蕪辭叙疇昔(一作/曩)哀(一作/悲)吟甚於¶
哭神交死如生歆此杯中醁¶
　　叔正過訪傳恢書記寄聲作詩寄之¶
茶澤歸來王子猷問君知與對滄洲一灣流水市塵逺¶
兩岸人家煙樹幽客至白雲分半榻興來明月載孤舟¶
如何不到淞江上卧看蘆花雪色秋¶
　　和陳思忠過王徳修草堂¶
曲塘栁岸似蘇隄編户菑畬比鄭陂春日鶯花圖畫裏¶
<pb:KR4h0160_WYG_091-48a>¶
秋風雞黍古人期開樽許共傾蕉葉出妓應教舞柘枝¶
老我杖藜慵出入草堂遥望為題詩¶
　　慧山泉¶
此山一别二十年此水流出山中鉛人言近日絶可喜¶
不見流鉛但流水老夫來訪舊煙霞(一作/僧家)僧(一作/石)鐺試¶
瀹趙州茶惜哉泉味美如故不比世味如蒸沙¶
　　陽羨茶¶
南山茶樹化劫灰白蛇無復銜子來頻年雨露養遺植¶
<pb:KR4h0160_WYG_091-48b>¶
先春粟粒珠含胎待看茶焙春煙起篛籠封春貢天子¶
誰能遺我小團月煙火肺肝令一洗¶
　　寄徑山顔悦堂長老(時退居崐山州城之南/扁共室曰城南小隠)¶
每憶城南隠者家崐山石火徑山茶年年春晚重門閉¶
帕聴階前落地花(一作逢人與説無生/話塵拂拈來帶雨花)¶
　　黄宗禮¶
星查池館東牀客氷玉襟懐我所知百榼葡萄春灩灩¶
一欄芍藥晝遲遲門前送却催租吏枕上還吟夢草詩¶
<pb:KR4h0160_WYG_091-49a>¶
只恐繡幃人起早又催京兆畫蛾眉¶
　　逸菴詩為吳子明作¶
日髙三丈餘先生睡初起雪屋燒暖香行庖繪氷鯉(一/作)¶
(澱山小湖邊/草亭修竹裏)逍遥白㲲(一作/漉酒)巾傲睨烏皮(一作兀/燒香)几鈎¶
簾對青山倚杖看流水(一作放鶴上晴/霄觀魚戲春水)世事了不聞無¶
勞洗吾耳¶
　　送李彦明歸髙郵¶
老夫歸從東海頭春風送客歸秦郵出門復覩鴈北鄉¶
<pb:KR4h0160_WYG_091-49b>¶
物我喜得同悠悠吳船鼓櫂渡江去烏輪正挂扶桑樹¶
桃花倚岸笑相看杜宇催人啼不住征袍十年塵土多¶
濯纓今年滄浪歌一百五日寒食雨三十六湖春水波¶
交游臺榭翦荆棘繼美前修集佳客誰能喚起老龍眠¶
重寫耳孫湖上宅¶
　　寄題無錫錢仲毅煮茗軒¶
聚蚊金谷任葷羶煮茗留人也自賢三百小團陽羨月¶
尋常新汲惠山泉星飛白石童敲火煙出青林鶴上天¶
<pb:KR4h0160_WYG_091-50a>¶
午夢覺來湯欲沸松風吹響竹爐邊¶
　　雨宿縣學齋舍作¶
客來帷林&KR0459;漁父黌舍坐聴三日雨諸生讀書喧兩廡¶
商羊飛來立當宁雨聲書聲雜蛙鼓蚓歌亦自諧宫羽¶
青苔上堦茵生柱敗壁淋漓籀文古齋僮不敢開牖户¶
風撼庭柯嘯饑虎南山老石爛成土天漏誰能鍊金補¶
去年旱魃走吳楚田家往往悲塵釡麥秋一飽方自許¶
莫教化作飛蛾舞¶
<pb:KR4h0160_WYG_091-50b>¶
　　結茅東郭嵗晚言懷¶
過客應相笑衰翁未得閒酒經方補注詩稾又重刪藜¶
杖家家竹籃輿處處山數朝天色冷髙卧掩紫闗¶
　　贈董明府惠炭¶
范叔寒多正不禁烏新重惠比烏金賖來脱粟忙炊粒¶
留得焦桐好製琴環堵一龕春盎盎麗譙三鼓夜沈沈¶
硯池氷釋龍香暖寫我朝來抱膝吟¶
　　雨中懐秦主簿¶
<pb:KR4h0160_WYG_091-51a>¶
東門之東西市西人家屋頭啼竹雞新年十月九風雨¶
二老幾時堪杖藜¶
　　次韻言懐二首¶
風冷柴門閉齋居縮似蝸小橋平陸里識字老農家野¶
飯常留客邨醪頗勝茶早梅谿上折斜插膽缾花¶
貧居家事少客去跋溪閒茅屋牽蘿補蘭階擇草刪雪¶
添南浦水雲暗北忩山孰謂寒如許雞鳴客度闗¶
　　送秦宜仲主簿之京¶
<pb:KR4h0160_WYG_091-51b>¶
丈夫不灑離别淚杯酒聊發玲瓏歌黄楊閏餘嵗已久¶
紅杏日邊春正多子瞻手攜鐵柱杖太白足上金鑾坡¶
鳳臺佳景必重賦千萬寄語來薜蘿¶
　　雜詩¶
山雲忽低迴四郊紛白雨老農荷鉏歸布穀桑間語相¶
勸一何勤一鳴再三俯老農感禽意豈憚東作苦嘉穀¶
己函活尚待明月煦小兒未解事大兒逺服賈農器已¶
可敶鉏耰在梁梠入室惟老妻出汲撫甖甒¶
<pb:KR4h0160_WYG_091-52a>¶
　　二月二日漫興¶
東風吹散社公雨紅白(一作/南郭)花開爛錦雲時俗喜逢迎¶
富日老夫羞作送窮文裌衣試著寒猶怯拄杖歸來酒¶
半醺為問驛橋楊栁樹送人多少去從軍¶
　　寄熊元修¶
佳兒發軔之官去名父居閒味道腴詩巻賸添兵後作¶
酒樽常為客來沽江湖結社鷗盟冷遼海還鄉鶴夢孤¶
煙水相望逺相憶寒雲欲雪盡糢糊¶
<pb:KR4h0160_WYG_091-52b>¶
　　寄盧公武兼問殷孝伯安信(時殷為咸/陽縣教官)¶
憶昔雨别去塗難喜得雲歸舊谷盤郡乗手揮狐史筆¶
齋居頭戴鹿皮冠草生林館皆書帶竹老溪園可釣竿¶
獨念(一作/為問)咸陽殷博士有無黄耳(一作/書尺)報平安¶
　　徙居横山口號¶
為愛横山山水清山前築室小溪縈老夫枕石看雲卧¶
兒輩求田&KR0459;雨耕古井寒泉龍有宅孤村夜月犬無聲¶
廿年兩眼風塵暗猶喜如今見太平¶
<pb:KR4h0160_WYG_091-53a>¶
　　兒子木䝉恩釋屯種而歸詩以志喜¶
老烏失孤雛噭號鸞臺前鸞鳴徹九淵徳澤降自天鐵¶
籠放雛歸渇飲劍井泉井泉非不甘飲之不下咽念我¶
老病烏肺肝煙火然反哺知幾時骨肉且生全牖户尚¶
綢繆羽衣復褊褼衆鳥喜聲集卉木回春妍援筆紀離¶
合執徐洪武年¶
　　吳中行惠方竹杖¶
往有方竹杖化龍歸混茫吾知龍之靈知我力尚强今¶
<pb:KR4h0160_WYG_091-53b>¶
年八十餘舉足勢欲僵一目眇數月白日如昬黄出門¶
多荆棘(一作/榛)况復多(一作/畏)虎狼感君扶持意以杖逺寄¶
将稜稜七尺觚材拔宛種良孤根斬鐵石老節凌風霜¶
聱叟性惡圓為爾重激昂氣類喜相得顛危賴能(一作/周)¶
防秋風黄葉邨春雨烏石岡挂我沽酒錢時與遊醉鄉¶
赤藤含(一作/有)赧色青藜失輝光覩物思故人晤言未渠¶
央¶
　　復愁(一作/傷秋)¶
<pb:KR4h0160_WYG_091-54a>¶
茅茨數家黄葉邨霏(一作/霖)雨一月谿水渾慈雅種麥日¶
未暝猛虎下山人閉門¶
　　重遊虎丘寺¶
不謁閭丘謁虎丘幅巾藜杖興悠悠飄蕭白髮三千丈¶
來往青山八十秋寳地近曽為戰壘劍池今復屬禪流¶
老松知我題詩意也學生公石㸃頭¶
　　代簡張希尹¶
余生寡諧俗老去得知已論交固云晚莫逆良可喜聫¶
<pb:KR4h0160_WYG_091-54b>¶
翩諸侯客寂寞著書事夜分青藜火(一作/光)晝(一作/日)並烏¶
皮几幾回論班馬一笑觀(一作/易)亥豕煙雲揮灑外風月¶
吟嘯裏蚶杯酌流霞獸爐爇沈水佳哉水調詞清我塵¶
俗耳朱絃聴者希白雪和能幾别來懷盍簪夢見承倒¶
屣帷林大江邊瓢巷横山趾秋風落(一作/響)梧葉甘雨熟¶
菰米相望不三舍相過堪一葦詩筒繼元白通家猶孔¶
李况於阿戎談亦與諸任齒尚友古之人厥徳薫晉鄙¶
　　寄賈教授相期詣鄒墳祭埽¶
<pb:KR4h0160_WYG_091-55a>¶
題詩郡圃景鄒亭澆酒林莊下馬陵白草西風秋莽莽¶
青山北郭路登登柱頭且看誰為鶴驥尾何慚我附蠅¶
坐待秋凉行有日老夫扶憊策烏藤¶
　　雪巢為馬仲良賦¶
馬鞍山髙數千尺考槃之阿環大澤梅花為屋雪為巢¶
窗户玲瓏虚室白諸公衮衮登雲梯若人奚獨能幽棲¶
澹然素志絶華藻要令朴俗還標枝藍闗策馬官逺謫¶
居延牧羝氊盡嚙何如雪飲樂巢居更與党家風味别¶
<pb:KR4h0160_WYG_091-55b>¶
棃雲無夢親如許膝上兒郎賦氷柱此生此樂慎勿移¶
聴取龜巢老人語¶
　　次韻荅許西溪¶
憶昔送别黄花秋烏紗破帽霜滿頭别來作詩屢問訊¶
夢中載酒時遨遊兵戈同厯十二載鵂鶹夜啼雲靄靄¶
全家老稺幸逃生又閲桑田變滄海啟榮之樂今有餘¶
勿謂比榮年不如峴山一望三太息襄陽耆舊晨星疎¶
　　次韻自述¶
<pb:KR4h0160_WYG_091-56a>¶
百年有限恥求仙數口無饑賴薄田菰米熟來連日雨¶
菊花開到小春天方從易外窮羲畫無復詩中泥鄭箋¶
客至酒杯時一舉開籠放鶴舞蹁蹮¶
　　題夜潮圖¶
昔余夜醉錢塘酒看潮八月中秋後銀山湧出海門來¶
潮聲殷若雷霆吼此圖之作知幾年當時景物皆依然¶
雲山兩岸澹籠月雪岸一江髙拍天一觀頓覺毛髮立¶
再觀秖恐衣裳濕扁舟漁子任掀舞别渚鷗鳬自翔集¶
<pb:KR4h0160_WYG_091-56b>¶
奔騰澎湃無足驚人間平地風波生垂桴尼父果浮海¶
從遊我欲跨長鯨¶
　　張仁兄弟濠梁䝉恩還鄉¶
客行二月初三日詩到千墩寄二難且喜江南春氣早¶
不聞濠上雨聲寒花時多釀酴醿酒芳館重修芍藥欄¶
往事真成塞翁馬正須招集笑相看¶
　　題邨田樂圖¶
老人邨老瓦盆嘗作雞豚社不識州縣門阿翁醉倒阿¶
<pb:KR4h0160_WYG_091-57a>¶
婆笑膝上吚鴉㺯乳孫¶
　　過顯慶寺¶
六載重來釋氏家一甌新啜趙州茶杏花風後春何冷¶
柏子庭前日未斜拄杖賴能無潦倒闕文煩為補楞伽¶
要聴説法頻來往且喜平橋路不賖¶
　　書路城樵舍壁¶
瀼東瀼西農畮巷南巷北人家白露秋香雞黍緑雲春¶
靄桒麻¶
<pb:KR4h0160_WYG_091-57b>¶
　　自和述懷韻¶
曽聞社酒可治聾椑榼分來謝阿翁才士漫磨龜硯石¶
貴人多佩虎符銅人前出語羞稱好杯後為文錯送窮¶
連日昬昬如病蜮不知春到楝花風¶
　　𤓰隠為崐山邵濟民賦¶
藥壺舊懸紅杏林𤓰廬今在清江潯南柯太守了無夢¶
東陵故侯同此心灌園自捧漢陰甕抱蔓别作黄臺吟¶
笑我坐馳三百里何由縮地重相尋¶
<pb:KR4h0160_WYG_091-58a>¶
　　簡無錫華景彰¶
百書不如一見面此語信然胡未然燈花有約半年久¶
桂子已落中秋前東門種𤓰抱溪甕西齋瀹茗&KR1893;山泉¶
少游鄉里樂如此應笑鳶飛瘴海天¶
　　寄徐伯樞¶
東膠山人不出邨南州髙士之裔孫十年曾作螻蟻夢¶
四壁秖有莓苔痕松牽女蘿補茅屋童引乳泉澆藥園¶
别來幾度屋梁月顔色宛然清且温¶
<pb:KR4h0160_WYG_091-58b>¶
　　薦福寺紅梅詩(并序/)¶
　　　紅梅閣事見毗陵志等書唐溪詩話載程致道¶
　　　詩有春風日浩蕩醉色回氷肌之句元末兵燬¶
　　　今東山釋源公竺淵恢復舊刹重植兹花焉余¶
　　　記之¶
紅梅閣下紅梅樹陵谷變時風拔去堯峯老禪歸故山¶
覔得孤根栽舊處年年春到花時節一枝五出臙脂雪¶
春風笑面嵗寒心光塵混融風韻别老禪道服忘妍醜¶
<pb:KR4h0160_WYG_091-59a>¶
品題假我扶犂手黄州定慧海棠花可與齊名傳不朽¶
月香水影象王宫雜花世界将無同幾度拈花有人笑¶
吾将請問瞿曇翁¶
　　獨孤公檜詩(并序/)¶
　　　唐獨孤憲公為常州刺史時有手植之檜今見¶
　　　諸郡志等書元末樹毁於兵至此二十餘年為¶
　　　常州民者宜再植以寓思賢之意况有周鍊師¶
　　　為松菊主者乎率爾口占呈乞諸搢紳先生更¶
<pb:KR4h0160_WYG_091-59b>¶
　　　倡迭和相與贊成亦庶乎厚風俗云¶
憶昔十五六好古尊前賢初聞獨孤檜快覩曽争先蒼¶
然一株枿舊根皴皮錯節枝葉蕃適逢夜雨半身濕宜¶
是往年甘露痕孔明廟前柏相似乃在陳司徒廟之後¶
園鄉來陵谷忽變改造化劫灰飛入海神焦鬼爛救不¶
得桐鄉自此無光彩幸存一曲闌干石題公姓字留遺¶
跡石苔斕斑土花碧相伴銅駝非荆棘余從海上避兵¶
歸幾度摩挲長太息懐哉古之人好賢意無窮詠甘棠¶
<pb:KR4h0160_WYG_091-60a>¶
愛召伯賦菉竹美武公憲公此樹堪比隆後人寧不仰¶
髙風𤣥都道士桃千樹一㑹區區豈難措龍鍾野老及¶
羣英亦媿因循坐遲莫檜乎檜乎重培植風枝相樛霜¶
幹直邦人具瞻仰遺徳見樹猶如見顔色六百二十五¶
年如一昔¶
　　出門¶
老去多懷舊興來時坐馳出門窮鬼笑罄室故人知野¶
飯新菰米詩囊古竹枝諸孫溪上别矻矻問歸期¶
<pb:KR4h0160_WYG_091-60b>¶
　　江山漁樂圖¶
數口妻兒網一張船為家舍水為鄉江南江北山如畫¶
欸乃聲中送夕陽¶
　　洞庭胡敬之以余父執之交嵗饋新橘凡十有餘¶
　　年感無以報是用作歌¶
湖山清氣鍾而翁生兒亦有古人風年年送橘拜牀下¶
甚媿我非龎徳公今年霜落洞庭早橘熟先於葑田稻¶
青衣童子黄金丸橘頭摘來霜未乾儂家食指百三十¶
<pb:KR4h0160_WYG_091-61a>¶
分甘喜得皆波及嬌癡堪笑兩曽孫手㺯金丸口欲吞¶
阿翁老饕三嚥畢既教食之還自喫一枝一枝復一枝¶
翁有笑聲孫亦咍枯腸久似長卿渇甘露適從仙亭來¶
楚江萍實不可得華峰藕亦無人識冷比雪霜甘比蜜此¶
句真可題此橘韓子之詩今代無借作報章揮我筆懐¶
哉故人家洞庭七十二峰環翠屏洛陽秋風塵滿城莫¶
能汚爾雙鞵青南山不爛黄河清正須坐閲三千齡山¶
中舊識諸耆英煩道老夫多寄聲¶
<pb:KR4h0160_WYG_091-61b>¶
　　紅梅¶
前代支郎亦異哉白雲堆裏植紅梅樹經劫火多畨換¶
花向春風二月開鄰舍杏桃多赧色禪林草木絶纎埃¶
一時想像題詩去别日尋芳載酒來¶
　　懐詹伯逺¶
蝌蚪殘書補未全齋居一榻坐來穿楊花遶屋白如雪¶
溪水出湖青接天冠葢不來騎馬客鷗鳬長傍釣魚船¶
多時欲問平安信伏日題詩寄竹邊¶
<pb:KR4h0160_WYG_091-62a>¶
　　次韻送秦文仲歸海上¶
漂水先生挽不留故山回首鬱相繆落花飛送九年客¶
行李歸來一葉舟勲業鏡中成白首耆英㑹上冠清流¶
獨憐詩社今寥落無復尋盟集舊鷗¶
　　賀潤天澤住持保寧寺¶
横林之北横山西孤邨流水古招提青苔一徑童不埽¶
白雲半間人共棲松枝甘露落麈尾桂子香風吹麝臍¶
我來欲問生公石道價孰與生公齊¶
<pb:KR4h0160_WYG_091-62b>¶
　　和王有恒野步¶
芳草青青路欲迷白頭有客共扶藜吳田半沒桃花水¶
辜負春風布穀啼¶
　　寄南宗僧綱和尚¶
去年同看中秋月東閣開窗夜賦詩閣下桂花無恙否¶
秋風又到去年時¶
　　次韻荅臧尚迪先生見贈¶
延陵野唱風吹去曲誤誰知顧且聴湖海卧遊春晝静¶
<pb:KR4h0160_WYG_091-63a>¶
一簾花雨集中庭¶
　　倪元鎮過婁江寓舍因偕智愚隠遊姜公墩得如¶
　　字¶
秋暑賈餘勇懐抱方焚如故人江上來風雨與之俱遂¶
令沸羮鼎化為寒露壺幽尋陟崇丘飄飄素霞裾同遊¶
得名緇吟嘯興不孤大樹倚髙盖小酌歡有餘三江五¶
湖上羣峰開畫圖獨憐我鄉土煙塵尚糢糊安知艱虞¶
世得此暇日娛一笑百慮忘松風奏笙竽¶
<pb:KR4h0160_WYG_091-63b>¶
　　題偶武孟江雨軒¶
春雨如暗塵江鄉晝冥冥幽人感時變於兹事耕耘江¶
南亦屢作江風穆而清土膏潤如酥草木努甲生此竟¶
誰為之曰維天之誠我藝我稷黍我軒洎我宇晨興帶¶
經鉏寧惜作勞苦嘉苗既芃芃田畯為之喜霜飇一披¶
拂致此嵗功美斗酒以自勞共入此室處矧兹值時康¶
樂哉詠江雨¶
　　兵後過季子祠¶
<pb:KR4h0160_WYG_091-64a>¶
延陵采地荒榛棘延陵遺廟成瓦礫延陵野老歸弔古¶
獨立斜陽長太息塵埃野馬紛滿眼城郭人民總非昔¶
共惟泰伯吳鼻祖三讓髙風冠千古周衰列國俱戰争¶
卓爾雲仍踵遐武去國躬耕江上田曰附子臧非浪語¶
天倫義重情所鍾屹立狂瀾見孤柱此義孰可比采薇¶
西山孤竹子此情知者誰獲麟老筆十字碑徳音寥寥¶
二千載陵谷幾畨經變改江南近代淫祠多梁公不作¶
可奈何於乎祠堂之毁還可屋禮讓風衰較難復漢家¶
<pb:KR4h0160_WYG_091-64b>¶
兄弟歌布粟唐家兄弟相屠戮何當大化一轉轂於變澆¶
漓作醇俗九州八荒春穆穆泰伯延陵㫁絃續芳也未¶
死當刮目¶
　　題杜拾遺像¶
國破家何在窮途更莫年七歌同谷裏再拜杜鵑前胡¶
羯長安滿騎驢短褐穿畫圖憔悴色猶足見憂天¶
　　季子祠¶
千古一坏忠義土青山門外碧溪陰溪流冷浸中宵月¶
<pb:KR4h0160_WYG_091-65a>¶
照見先生未死心¶
　　青邨先生金涓¶
　　　涓字道原義烏人本姓劉先世避秦武肅王嫌¶
　　　名改姓金生于元季嘗受經于白雲先生許謙¶
　　　學文于黄侍講溍淹貫經傳卓識過人虞文靖¶
　　　公集栁文肅公貫交薦之不起洪武初州郡薦¶
　　　辟輒懇辭謝隠居教授青邨夷猶雲山水石間¶
　　　以終所著有湖西青邨二集共四十巻兵燹之¶
<pb:KR4h0160_WYG_091-65b>¶
　　　餘散佚莫存嘉靖間六世孫魁搜得遺稾付其¶
　　　子江為之梓王子充嘗贈詩云惜哉承平世遺¶
　　　此磊落姿宋景濓謂青邨氣雄而言腴發為文¶
　　　章尤雅健有奇氣不但長于詩而已青邨與王¶
　　　宋同里而為同門生相知最深而推許如此知¶
　　　非溢美也¶
　　和吳正傳五臺懷古韻¶
　　　姑蘇臺¶
<pb:KR4h0160_WYG_091-66a>¶
闔閭城畔姑蘇臺百花洲上千花開笙歌半空曉未絶¶
一聲落月啼烏來蛾眉顰翠愁如簇空捧春嬌在心曲¶
滄江羅網縱鯨鯢碧瓦丘墟走麋鹿悽煙慘日潮生處¶
怨滿鴟夷猶不悟甬東東海不可棲劍光夜冷吳山路¶
　　　章華臺¶
楚臺雲棟連天宇伯氣憑陵槿九土方㑹諸侯求鼎時¶
天下無周而有楚一朝吳蔡兵合謀孤舟江路誰從遊¶
宫花曉露細腰泣空山落日餓鬼愁春風過眼秋蕭瑟¶
<pb:KR4h0160_WYG_091-66b>¶
䬼人一飯那能得道傍塊土棲草煙夜寒夢落空臺前¶
　　　朝陽臺¶
楚王昔日遊臺上前望巫峰近相向青楓錦石叢古祠¶
莫雨朝雲依曡嶂蔓花古木多春寒翠幃仙佩非人間¶
神功治水佐禹跡至今石刻巍如山詞臣錯寫髙唐賦¶
剛道朝雲夢中遇千尺黄湍洗不清水聲猶望臺前怒¶
　　　黄金臺¶
昭王有志興宗社厚幣卑辭禮賢者郭君一語捐千金¶
<pb:KR4h0160_WYG_091-67a>¶
國士争趨駢駟馬燕臺計議皆英豪齊人蹴踏猶兒曹¶
三軍旗幟白日動半空劍氣青雲髙樂生既去士亦少¶
回首春風長芳草火牛遂復七十城恨滿臺荒天地老¶
　　　戲馬臺¶
将軍逐馬闗中來神威掠地風雲摧鴻門舞劍成敵國¶
彭城衣錦空登臺馳下漢軍何披靡垓下楚歌相應起¶
山河百二幾諸侯子弟八千無一騎古來天下誰英雄¶
荒臺老樹悲秋風符命合歸赤帝子項伯不忠范増死¶
<pb:KR4h0160_WYG_091-67b>¶
　　和楊仲齋韻¶
溪行欲假履雲坐不須冠樹宻一天小樓髙六月寒袈¶
裟僧客至魍魎喜人看惟有松無意風來即奏彈¶
　　秋夜¶
四望秋無際凭闌夜未央星榆晴舞葉月桂冷飛香人¶
澹琴心苦林幽鶴夢長此情當此夕誰肯賞凄凉¶
　　山莊¶
青村溪盡處林宻隠孤莊石老莓苔路門荒薜茘牆人¶
<pb:KR4h0160_WYG_091-68a>¶
行秋葉滑鶴立晩松凉治畝農歸後蓑衣挂夕陽¶
　　江邨¶
寂寂江邨路輕煙晚自生逺峰晴有色獨樹暖無聲渚¶
鷺行看水溪魚賣入城孤舟人不渡兩岸夕陽明¶
　　錢塘行在¶
鳳舞龍飛處寒煙半野蒿地卑東海近天逺北辰髙來¶
往春秋燕盈虚日夜潮老僧年八十對客話前朝¶
　　舟次漁浦¶
<pb:KR4h0160_WYG_091-68b>¶
雙溪東入浙終日坐危舟流水逺明目小篷低壓頭煙¶
邨鴉入莫江國鴈賔秋一片淒涼景安排獨客愁¶
　　浙江曉波¶
片帆風力飽凉氣碧颼颼江濶欲沈鴈天空惟見秋漁¶
歌聞四起人影在中流隔望秦峰出東南第一洲¶
　　舟次嚴灘¶
八月桐江曲青蘋未著花亂雲低壓樹細水淺流沙到¶
郭無多路依山有幾家故人成逺别相望各天涯¶
<pb:KR4h0160_WYG_091-69a>¶
　　雨後書懷¶
畏俗久不出其如此意何鬢毛詩白盡山色雨青多曲¶
偃行蛇草圓生浴鳥波與誰専一壑同和采芝歌¶
　　康湖山居¶
康湖環十里半世樂吟身白屋居寒士青山是故人松¶
多天不暑瀑近地無塵頗得漁樵趣生涯日又新¶
　　别徐處士歸嚴州¶
浙水連天白輕帆帶雨飛榻懸髙士去釣在故人歸秋¶
<pb:KR4h0160_WYG_091-69b>¶
盡鴈初過江空魚正肥君如招伴隠我正欲相依¶
　　客中與里人言别¶
同是婺中人情親若弟兄客邊今識面詩上已聞名驛¶
栁分春逺山花照晚明相逢即相别流水幾多情¶
　　旅懐¶
江湖為客久歸計與誰論春色草無路雨聲人閉門薄¶
衣知酒暖病眼覺燈昬蜀水家邊景連宵役夢魂¶
　　江樓有見¶
<pb:KR4h0160_WYG_091-70a>¶
睡起無忙事寒多不下樓櫓聲和鴈去江影照人愁山¶
碧雲初曉林紅葉正秋琴書無恙否我欲問歸舟¶
　　自述¶
索居三十載一硯鐵穿磨學淺非時用人生奈老何竹¶
房來暝早花塢聚春多静坐無餘事門前水自波¶
　　邨居¶
荒草無行路人家隔小溪雨多嵐氣重石少水聲低病¶
鶴依松立寒雞傍砌啼近來渾嬾動静處欲幽棲¶
<pb:KR4h0160_WYG_091-70b>¶
　　亂中自述二首¶
汩汩兵猶競凄凄興莫賖嬌兒将學語穉子慣烹茶亂¶
後添新鬼春歸發舊花十年湖海志羈思滿天涯¶
春夢猶為客題詩發興清風帘茅店酒晴日栁橋鶯親¶
老頻歸覲時危未息兵况來招隠計擬問鹿門行¶
　　蜀墅頭¶
溪頭自舒散天澹夕陽微拂石松邊坐看雲水上飛舊¶
磯雙鷺下小櫂一漁歸不覺吟成久苔痕濕上衣¶
<pb:KR4h0160_WYG_091-71a>¶
　　雲門道中¶
三月山南路邨邨叫杜鵑白雲千嶂曉斜月一溪煙水¶
冷長松井春香小薺田何時移别業來往繡湖邊¶
　　秋夜有感¶
苦吟人不寐中夜啟幽扉明月霜初下西風葉正稀家¶
貧豚有子天冷客無衣感事忽如夢孤螢入我幃¶
　　寄友人宋邦彦¶
故人别後見尤難彼此詩盟尚未寒寧暇對牀論契濶¶
<pb:KR4h0160_WYG_091-71b>¶
漫勞折簡報平安春山裂竹愁如海流水落花紅滿灘¶
九十春光都過了諸君何以罄交歡¶
　　重遊光明寺¶
梵王宫闕倚崔嵬積翠繽紛圖畫開啼鳥避人穿樹去¶
老僧迎客下山來裁詩石逕書青竹散髮雲林卧緑苔¶
自識箇中幽興熟杖藜何惜重徘徊¶
　　送李子威之金陵¶
金陵自古帝王州策馬飄然作勝游一代衣冠新禮樂¶
<pb:KR4h0160_WYG_091-72a>¶
六朝文物昔風流此時送别詩盈軸何處相思月滿樓¶
若見潛溪宋夫子勿云江漢有扁舟¶
　　喜雨寄楊伯容¶
江城曉夜雨浪浪并作芳齋六月凉倚枝出門田父樂¶
題詩呼酒野人狂不愁戰地多兵甲遂喜豐年足稻粱¶
問訊草𤣥亭上客竹林疎簟夢秋光¶
　　秋莫㑹楊仲章¶
矮褐凄凉淹别館故人一見話綢繆溪頭水落魚龍夜¶
<pb:KR4h0160_WYG_091-72b>¶
塞北雲深鼓角秋爛醉豈知猶是酒相逢誰為不封侯¶
江湖明日重分手滿眼西風獨倚樓¶
　　贈術士吕公¶
短褐垂綸已十載柴扉篳竇即湖邊年來出處常存道¶
身外功名嬾問天造次可無詩入聖相逢還有酒為賢¶
虎頭燕頷君休論好向山陰買釣船¶
　　贈陳仲玉本學教諭致仕¶
聴雨芹池二十年如何一旦巻青氊陡令猨鶴生秋怨¶
<pb:KR4h0160_WYG_091-73a>¶
髙枕琴書且晝眠詩為嬾題閒木筆飯因不足羨苔錢¶
石田茅屋華川曲從此挑燈繡佛前¶
　　清徳晚歸¶
酒留詩戀意遲遲回到中塗己落暉小蹇引秋行落葉¶
老漁隈冷坐危磯山間明月隨人出松外閒雲伴鶴歸¶
試問夜深何處宿欲從山下扣禪扉¶
　　方學士招飲不赴¶
我在林間鹿與羣君為天上玉麒麟莫将綵樹燈前酒¶
<pb:KR4h0160_WYG_091-73b>¶
來醉梅花月下人白屋不生三閣夢青山那識五陵春¶
行吟每到看松處自有漁樵作主賔¶
　　秋江話别¶
别酒相傾别淚流江流亦不為君留片帆今夜人何處¶
明月滿天誰共樓一鴈叫霜紅入葉十年為客白侵頭¶
莫嫌歸計多蕭索三徑西風菊正秋¶
　　送張學諭歸三衢¶
穏泛靈槎訪斗牛未容歸伴赤松遊蓴鱸此去無千里¶
<pb:KR4h0160_WYG_091-74a>¶
雞黍相期在幾秋瀔水月寒梅入夢繡湖煙澹栁分愁¶
春風莫問田園計須趁功名在黑頭¶
　　寄王照磨季耕¶
厎事鄉心憶鏡湖一朝歸去伴樵漁傳家尚喜貧存硯¶
教子尤勤老著書静裏有時觀水坐閒來何處買山居¶
門牆桃李應如舊添得春風栁五株¶
　　送東陽杜僉憲之河南(號尺/五翁)¶
玉堂學士草堂仙濟世英才間世賢憂國正操言事筆¶
<pb:KR4h0160_WYG_091-74b>¶
移官又買載書船風摶渤澥三千水雲擁蓬萊尺五天¶
更到鳳池春好處紫薇香暖御爐煙¶
　　夜泊蘭江¶
江山厯朗雪初融坐見宵分碧落空世景固知光霽少¶
人生多在别離中影隨月下成三友春到梅邊第一風¶
此夕此情聊復醉馬啼明日又西東¶
　　秋日山中¶
不記秋風幾日晴偶來林下見雲生野梧半脱無多影¶
<pb:KR4h0160_WYG_091-75a>¶
山雉驚飛忽一聲短錫引船僧渡水小輿聨擔客歸城¶
溪頭聴得漁翁說近日前邨酒價平¶
　　秋日客中¶
久客歸來静閉門秋風落葉自紛紛夜來一暖做成雨¶
早起滿溪流出雲山色秖疑閒裏看鴈聲那可客邊聞¶
黄花開遍歸無計吟老秋光又幾分¶
　　富陽舟中¶
終日推篷對酒杯漁郎隔浦櫂歌回路傍古屋無人住¶
<pb:KR4h0160_WYG_091-75b>¶
山下疎梅獨自開幾處汀洲分鴈下滿江風雨送潮來¶
白頭篙叟休相促明日天晴上釣臺¶
　　城中歸志喜¶
城郭多時得一歸小園幽館雅相宜種荷池暝便鷗睡¶
儲粟缾空慮鶴飢兩屐苔痕人立處一軒秋影月來時¶
静中自得其中理此意無人㑹得知¶
　　曉發金華¶
一帶寒林古木齊濛濛山色亂雲迷沿邨問酒難尋店¶
<pb:KR4h0160_WYG_091-76a>¶
隔岸呼舟欲渡溪夜雨草深蛙鼓閙曉風花落子規啼¶
可憐客路多岑寂何處垂楊駐馬蹄¶
　　邨舍¶
幾邨桑柘逺相連邨北邨南小渡船茅屋有縁臨水住¶
閒身無事看山眠孤林欲莫鴉争樹一雨及時人種田¶
昨夜鄰翁喜相報今年依舊是豐年¶
　　山莊值嵗莫¶
坐久那能笑口開篆煙燒盡石爐灰山厨度臘貧無肉¶
<pb:KR4h0160_WYG_091-76b>¶
茅屋逢春富有梅凍鳥縮身依雪立饑驢直耳望人來¶
窗前更展離騷讀消得茶甌當酒杯¶
　　春日過繡湖¶
湖上晴光麗物華行行幽興浩無涯林頭新店去沽酒¶
門外小盆來賣花天氣可非三令節春風多在五侯家¶
茅菴兀坐無餘事静看遊蜂報午衙¶
　　望天台¶
日光紅處是天台萬壑千峰紫翠開滄海波濤時洶湧¶
<pb:KR4h0160_WYG_091-77a>¶
瓊樓石室自崔嵬丹丘霞酒憑誰遣緑水胡麻安再來¶
東望長歌搔短髮秋風滿抱一登臺¶
　　病後自吟¶
地僻柴門少客過寂寥生計奈愁何秋來得雨凉偏早¶
病起縁詩瘦更多鶴立露枝黄墮葉鷗飛煙渚翠翻荷¶
幾回夢入江湖櫂笑看雲山卧緑蓑¶
　　春日¶
今年春日殊無賴不逐黄衫作伴遊學道十年心似醉¶
<pb:KR4h0160_WYG_091-77b>¶
懷人一别嵗如流殘山剰水塵凡隔瘴雨蠻煙日夜浮¶
戰伐即今憐壯士功成誰擬覔封侯¶
　　舟中¶
短篷揺下雨長川山重寒雲樹重煙篷厎筆牀相對坐¶
有人看作米家船¶
　　秋夜¶
獨自歸來秋夜静雨濕寒雲小窗暝竹爐無火客思茶¶
隔樹人家有燈影¶
<pb:KR4h0160_WYG_091-78a>¶
　　冬夜¶
獨坐夜深人讀易屋外雪明如月色松寒老鶴睡不成¶
飛下窗前伴人立¶
　　春晴¶
曉風吹暖破陰雲草色湖光轉緑痕試看海棠枝上月¶
定将花影到重門¶
　　遊赤松¶
枕石聴流夢未安碧雲蘿薜古祠寒夜深鸞鶴羣仙過¶
<pb:KR4h0160_WYG_091-78b>¶
人在青松月下看¶
　　邨園¶
半畝邨園接水涯誅茅新構小書齋窗前不用栽花栁¶
只對青山景自佳¶
　　春曉偶成¶
清晨睡起覺衣單亭館東風怕倚䦨一夜好春吹作恨¶
棃花寂寞雨鳩寒¶
　　幽興¶
<pb:KR4h0160_WYG_091-79a>¶
閉門不出動十日雨後憑䦨眼倍明萬樹飛花将欲盡¶
一池春水漲浮萍¶
　　南窗¶
南窗不受北風寒筆硯供吟對景安最喜手攀檐外竹¶
雪中尤勝作花看¶
　　子猷乗興圖¶
月照梅花雪㸃春小舟危坐醉中身一時為愛溪山去¶
本是無心見故人¶
<pb:KR4h0160_WYG_091-79b>¶
　　美人圖¶
綵雲宫殿月闌干翠袖春風倚莫寒馬上琵琶愁未已¶
不須重展畫圖看¶
　　内人燒香圖¶
小院鈎簾拜月明暗将心語達微誠妾身不願承恩重¶
願保君王樂太平¶
　　趙昌海棠圖¶
銀燭燒殘夢未回舊家庭院己荒苔玉簫聲杳人何處¶
<pb:KR4h0160_WYG_091-80a>¶
惟有東風燕子來¶
　　徐熙牡丹圖¶
翠幄籠霞護曉寒無人凝笑倚䦨干玉環去後千年恨¶
留與東風作夢看¶
　　探梅¶
乗興扶藜過石橋地平不覺萬山髙庭前一樹梅花白¶
疑是春陰雪未消¶
　　幽興¶
<pb:KR4h0160_WYG_091-80b>¶
燕子飛來近畫檐莫春時節雨纎纎杏花落盡無情緒¶
何處人家有酒帘¶
　¶
　¶
　¶
　¶
　¶
　元詩選二集巻二十三¶
