# -*- mode: mandoku-view; -*-
#+TITLE: 元詩選
#+DATE: 2015-08-25 00:43:32.287054
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 初集卷十四
<pb:KR4h0160_WYG_014-1a>¶
欽定四庫全書¶
　元詩選初集卷十四　　　庶吉士顧嗣立編¶
　　曉登昆陽故城¶
弓刀蹀爕西風鳴慘淡夜入昆陽城疎星牢落楚氛黑¶
立馬起坐東方明凌晨歴覽增壯觀世祖凛凛猶如生¶
以寡敵衆古亦有以怯為勇夫誰能始知謹厚是真勇¶
彼偽不足當吾誠眼中百萬已破碎著手一戰成中興¶
天定豈容人復勝新莽猶然事符命漢家王氣滿咸陽¶
<pb:KR4h0160_WYG_014-1b>¶
空向漸臺看斗柄憑髙落落生壯懷萬里一片青山來¶
子陵不屈亦堪惜乃使耿鄧升雲臺東都制度遂狹陋¶
王室陵夷寖傾覆漫將風節與維持終入曹瞞莫能救¶
巖巖髙節固可竒濟時行道胡不為釣魚臺上秋風老¶
我欲與子論襟期蕭蕭草木南陽道龍虎舂陵氣仍好¶
須當䇿杖向軍門整頓乾坤濟時了¶
　　巴陵女子行(并序/)¶
　　　已未秋九月王師渡江大帥拔都及萬户解成¶
<pb:KR4h0160_WYG_014-2a>¶
　　　等自鄂渚以一軍覘上流遂圍岳岳潰入於洞¶
　　　庭俘其遺民以歸節婦巴陵女子韓希孟誓不¶
　　　辱於兵書詩衣帛以見意赴江流以死其詩悲¶
　　　婉激切辭意壯烈有古義士未到者今并其詩¶
　　　録於左方嗚呼宋有天下文治三百年其徳澤¶
　　　龎厚膏於肌膚藏於骨髓民知以義為守不為¶
　　　偷生一時計其培植也厚故其持藉也堅乃知¶
　　　以義為國者人必以義歸之故希孟一女子而¶
<pb:KR4h0160_WYG_014-2b>¶
　　　義烈如是彼振纓束髮曳裾峩冠名曰丈夫而¶
　　　誦書學道以天下自任一旦臨死生之際操履¶
　　　云為必大有以異於希孟矣余既髙希孟之節¶
　　　且悲其志作巴陵女子行以申其志云¶
北來諸軍飛渡江突騎一夜滿岳陽樓頭火起入閭巷¶
曹逃偶走如牛羊巴陵女子尚書婦生平不識門前路¶
亂兵驅出勢倉皇夫壻翁姑在何處吞聲掩淚行且嗁¶
嗁痕沾濕越羅衣此身忍使人再辱裂帛暗寫臨終詩¶
<pb:KR4h0160_WYG_014-3a>¶
上言社稷安危事下說投江誓天志一囘宛轉一悲辛¶
心折魂飛不成字詩成淚盡赴江流蛾眉蕭颯天為愁¶
芙容零亂入秋水玉骨直葬青海頭古來烈婦纔一二¶
誰似巴陵更文理名與長江萬里流丞相魏公還不死¶
　(巴陵女子韓希孟魏公五世孫嫁與賈尚書男瓊為/婦岳州破被虜之明日以衣帛書詩願好事君子相)¶
　(傳知吾宋家有守節者其詩云宋未有天下堅正臣/禮秉開國百戰功每陳唯雄整及其侍幼主臣心常)¶
　(炯炯帝曰卿北伐山戎今有警死狗莫擊尾此行當/繫頸即日陛辭行盡敵心欲逞陳橋兵忽變不得守)¶
　(箕潁禪讓法堯舜民亦普安静有國三百年仁義道/馳騁未改祖宗法天何賜太眚細思天地理中有幸)¶
<pb:KR4h0160_WYG_014-3b>¶
　(不幸天果喪中原大似裂冠衽君誠不獨活臣實無/魏邴失人與得人垂誠常耿耿江南無謝安漢北有)¶
　(王猛所以戎馬來飛渡巴陵境大江限南北今此一/舴艋本期固封守誰知如畫餅烈火燎崑岡不辨金)¶
　(與礦妾本良家子性僻守孤梗嫁與尚書兒含香署/蘭省直以才徳合不弃宿瘤癭初結合歡帶誓比日)¶
　(月昞鴛鴦㑹雙飛比目願長並豈期金石節化作桑/榆景旄頭勢正然蚩尤氣先屏不意風馬牛復此逸)¶
　(鄢郢一方遭劫虜六族死俄頃退鷁落迅風孤鸞弔/空影簪堅折白玉瓶沈斷青綆死路定冥冥憂心常)¶
　(炳炳妾心堅不移改邑不改井我本瑚璉器安肯作/溺皿志節匪轉石氣噎如吞鯁不作爝火然願為死)¶
　(灰冷舍生念麴蛾乞憐羞虎穽借此清江水葬我全/首領皇天如有知定許血面請願魂化精衛填海使)¶
　(成/嶺)¶
<pb:KR4h0160_WYG_014-4a>¶
　　武昌詞三首(幷序/)¶
　　　王師圍鄂逰騎於金牛鎮得一婦人欲侵之厲聲¶
　　　曰我夫壻翁姑皆死目前未即死又可受辱邪速¶
　　　與我死遂置之自稱梅溪主人張素英作歌詩數¶
　　　篇以見志尋以疾卒於湖中得一路分妻一日以¶
　　　無夫選賜有功軍人即以掌批其頰對今上大呼¶
　　　曰妾夫将千五百人扼敵沅州妾命婦也豈可辱¶
　　　於是乞速賜死上矜其志賜之衣糧使有司存恤¶
<pb:KR4h0160_WYG_014-4b>¶
　　　之以俟其夫亦尋以疾卒又有漢陽教授之妻¶
　　　為一兵所掠義不受辱投扵沙湖三人者僕親¶
　　　見之皆可附希孟之義各為賦詞以寓意焉¶
巴陵女子韓希孟梅溪主人張素英解作歌詩還死節¶
不論傾國與傾城¶
烏鬼山頭閙鼔鼙武昌恭人攜孺兒黄鬚囘鶻便批頰¶
義感萬乗真英竒¶
漢陽宣教是妾夫妾身未死緣事姑騎士朝來强擁去¶
<pb:KR4h0160_WYG_014-5a>¶
抱石半夜投沙湖¶
　　使宋過濟南宴北渚亭¶
徃年薄遊宴渚亭髙秋霜落波光清今年持節又來宴¶
菱葉荷花香半城城南倒插泰山脚城北沈涵海氣横¶
周圍盡浸樓臺影魚鳥慣聞簫鼓聲錦堂流出珍珠冷¶
花底漂揺碎光炯名泉多在府第中繡簾深掩臙脂井¶
推波委濤到北渚匯蓄涵渟數十頃虹(去/聲)橋桁柳平分¶
破巨壑雲莊入煙暝濟南名士多老成行臺突兀皆名¶
<pb:KR4h0160_WYG_014-5b>¶
卿尊中正有李北海坐上寧無杜少陵堰頭臘瓮滿船¶
來歌舞要送行人行江南風景已不殊渚亭即是西湖¶
亭¶
　　三汊北城月榭翫月醉歌¶
大河奔放千里一片黄鼇頭傑觀突起河中央露華漲¶
冷濯桂窟氛露洗盡豁四旁濤山隱映生金輪水天不¶
辨渾金光杳然坐我月宫上星斗錯遌雲錦裳玉虹髙¶
挂飲酒海黄流倒巻都淋浪兩行美人列嫦娥翠綃深¶
<pb:KR4h0160_WYG_014-6a>¶
夜冰肌凉悄然清唱多怨曲攪亂羈思為停觴輕飇忽¶
來四座覺浮動吹落桂子颯颯生秋香急令撾鼓歌慷¶
慨驪龍掀舞白鳯翔玉牀插天抱孤月醉卧萬里銀河¶
長¶
　　望京府賞紅梅¶
汴梁宫中絳綃梅移向汴河堤上栽青條團掿杏花顆¶
瑣細向陽才半開張公小隊呼我飲風色偃髯寒氣凛¶
玉銜徑踏黄河冰貂帽颯簷掀紫錦金鞍細馬歌舞人¶
<pb:KR4h0160_WYG_014-6b>¶
雪壓小橋不動塵入門下馬簇花宴紅蓮舊府花正新¶
玉川金波碧香酒折花遍插分素手春透寒梢未全綻¶
風流正要臙脂瘦賞梅不用歌落梅緩歌却著銀笙催¶
愛香細擷生霞蕊浮動雲腴嚼一杯本是前邨冷澹花¶
不稱王侯將相家明朝㑹散更向明月底藉雪凍吟疎¶
影裏¶
　　青城行¶
壞山壓城殺氣黑一夜京城忽流血弓刀合沓滿掖庭¶
<pb:KR4h0160_WYG_014-7a>¶
妃主喧呼總狼籍驅出宫門不敢哭血淚滿面無人色¶
戴樓門外是青城匍匐赴死誰敢停百年涵育儘塗地¶
死霧不散昬青冥英府親賢端可憐白首隨例亦就刑¶
最苦愛王家兩族二十餘年不曾出朝朝㸃數到堂前¶
每向官司求米肉男哥女妹自夫婦靦面相看寃更酷¶
一旦開門見天日推入行間便誅戮當時築城為郊祀¶
却與皇家作東市天興初年靖康末國破家亡酷相似¶
君取他人既如此今朝亦是尋常事君不見二百萬家¶
<pb:KR4h0160_WYG_014-7b>¶
族盡赤八十里城皆瓦礫白骨更比青城多遺民獨向¶
王孫泣禍本骨肉相殘賊大臣蔽君尤壅塞至今行人¶
不歎承天門行人但嗟濠利宅城荒國滅猶有十仞牆¶
牆頭宻帀生鐵棘¶
　(陵川集詩敘金亡事最詳又有金源十節士歌序云/金源氏播遷以來至于國亡得節義之士王剛忠公)¶
　(等十人皆死事死國有古烈士之風可以興起末俗/振作貪懦其名字官階始終行業自有良史其大節)¶
　(之嶽嶽磊磊在人耳目雖耕夫販婦牛童馬走共能/稱道者作歌以歌之庶幾揄揚激烈由其音節見其)¶
　(風采云天興諸臣國亡無史不能具官故皆祇以當/世所稱者如郭蝦蟇仲徳行院等書之俟國史之出)¶
<pb:KR4h0160_WYG_014-8a>¶
　(當為釐正云十節士謂王子明移刺都郭蝦蟇合荅/平章陳和尚馬烏古孫道原仲徳行院絳山奉御李)¶
　(豐亭李/伯淵也)¶
　　靈泉行二首(并序/)¶
　　　乙夘秋八月及行臺嚴公獵扵東山遂㑹扵鳯¶
　　　山之靈泉故賦二詩¶
赤雲夾日騰清暉太隂殺氣纏海霓元戎小隊數百騎¶
金鑣玉勒紅牙旗長鞭一㸃陣偃月哨騎兩合前山圍¶
查牙折角獲挺鹿模糊生血禽孤羆霜蹏剝落落澗石¶
<pb:KR4h0160_WYG_014-8b>¶
饑燕亂掠秋草飛應弦霹靂疊破碎掇拾挂馬皆纍纍¶
一川錯莫半山赭空穴破冢妖狐悲將軍推仁亦中怛¶
弛弓服矢收神威力士下馬各數獲從官解劒稱酒巵¶
山河慘淡生壯觀乾坤突兀增雄竒溶溶喜色動歸路¶
滿城樓觀重煙霏¶
蕭蕭弓劒秋山行老玉破碎前相迎石蛇繞徑入煙樹¶
一天忽在青山層三嵒鼎峙勢欲墜元氣突兀彊拄撐¶
相君坐定從官列游子乗興窮其登穿雲石磴上方逺¶
<pb:KR4h0160_WYG_014-9a>¶
忽入洞窟行幽冥黒風吹衣出大隧泉源湛徹光泚清¶
翛然濺弄胷次豁一匊流盡千年酲憑髙悠悠肆遐矚¶
天宇曠闊秋毫明泰山西來忽中斷翳翳桑土西南平¶
須臾撾鼓震虚谷尊酒坐嘯還同傾醉歌扣碎一明月¶
欲入碧海騎長鯨¶
　　八月十五夜五河口觀月¶
去年燕南醉明月黄金臺上秋風發兩行燕玉笑姮娥¶
直著風神比顔色前年山南醉明月露氣風聲纏玉節¶
<pb:KR4h0160_WYG_014-9b>¶
甲士撾鼓邊聲雄漢水波翻峴山裂今年又作江南行¶
五河河口澆雄䲔舉杯對月月浮動酒浪揺碧金鱗生¶
彷徨四顧天宇豁九州四海一月明誰令此地限南北¶
閧起禍亂挐甲兵人生大抵隨所遇南北東西無定住¶
今宵對月傾金尊便可長吟嚼佳句醉時抱月凌孤風¶
桂苑煙霄快髙步浩歌亂扣白玉盤天上人驚亦何懼¶
不須槌碎黄鶴樓何必翻倒鸚鵡洲大江江頭呼李白¶
我欲與汝蓬山遊赤城城頭搖曳紫綺裘白雲雲邊倒¶
<pb:KR4h0160_WYG_014-10a>¶
巻蒼玉甌雙成佐酒飛瓊唱不解人間更有愁¶
　　書磨崖碑後(并序/)¶
　　　書至扵顔魯公魯公之書又至扵中興頌故為¶
　　　書家規矩凖繩之大匠河朔甞見三數本皆完¶
　　　好而森森如劍㦸有不可犯之色今得此本頗¶
　　　為殘缺既装褙則反得古中韻勝乃知崖角刓¶
　　　敝本真全露有李白所謂秋水出芙蕖天然去¶
　　　雕飾者尤可賞激也乃為賦詩云¶
<pb:KR4h0160_WYG_014-10b>¶
汝南昔曽謁公祠霜日□冽森英姿乃今江館坐牢落¶
奪目忽覩中興碑神明煥若還舊觀義烈凛凛生見之¶
滯氣激起天宇豁快意發冢揮金鎚生平每為二賢惜¶
以技掩節公羲之不阿桓温止殷浩遺世脫屣終遊嬉¶
平原突兀杲卿死李唐中葉公能持政令二賢書不工¶
隻字片楮猶當竒矧於超出二王筆冠冕百代書家師¶
坡仙論書至公止此本於公又竒至正筆篆玉藏李斯¶
出筆存鋒兼漢𨽻古硬陵轢瘞鶴銘韻勝韜抉蘭亭記¶
<pb:KR4h0160_WYG_014-11a>¶
離堆雄峻僅能亞畫贊沈深還櫛比書法至此為絶塵¶
頓覺諸家異端異恢宏正大極遒緊馳騖剛方窮壯麗¶
萬古千秋討賊心二十四城忠義氣惜哉歲久頗殘缺¶
苔蝕潮春寖磨滅去國幾年似者希滄海遺珠亦竒絶¶
酒酣對酌虎賁郎况乃摩挲是明月斷畫嶄嶄□斷金¶
倔彊常山筆端舌中間剝泐尚含胡慘淡中丞面餘衊¶
載看激裂壯士肝意苦時危將泣血置書勿論撫膺歎¶
更有何人似公節忠貞端不負巡逺文字尤令重元結¶
<pb:KR4h0160_WYG_014-11b>¶
只今誰識段文昌世上焉知李希烈終南太華皆可磨¶
後人竟莫墮嵯峨惟餘浯溪青天一片石照耀䆳古馳¶
江河誰能與世見此不朽業蕩攘邪穢蠲祅痾再立元¶
氣攎澆訛踵武至徳肩元和九原起公吾其歌¶
　　江梅行¶
江城畫角吹呉霜破月著水天昬黄波澄煙妥林影澹¶
雙梅帶雪横溪塘此時承平風物盛家家種玉栽琳瑯¶
朝來伴使宴江館銀瓶亂插吹銀管霏㣲香霧入紅袖¶
<pb:KR4h0160_WYG_014-12a>¶
零亂春雲遶金盌都將和氣變荒寒錦瑟愁生燕玉煖¶
為言儀真梅最多苔花古樹深煙蘿一年十月至二月¶
紅紅白白盈江沱自從天馬飲江水草根齧盡梅無柯¶
揚子人家楚三戸今年幸有燒殘樹忽聞星使議和來¶
盡貯筠籠待供具從今江梅好顔色爛醉長吟嚼佳句¶
　　江聲行¶
鴈嗁月落揚子城東風送潮江有聲乾坤洶洶欲浮動¶
窻户凛凛隂寒生昆陽百萬力一蹴齊呼合譟接短兵¶
<pb:KR4h0160_WYG_014-12b>¶
鐵騎突起觸不周金山無根小孤傾起來看雨天星稀¶
疑有萬壑霜松鳴又如暴雷鬱未發喑嗚水底號鯤鯨¶
秪應靈均與子胥沈恨鬱怒猶難平更有萬古戰死骨¶
銜寃飲泣秋濤驚虚庭徙倚夜向晨重門擊柝無人行¶
三年江邊不見江聽此感激尤傷情須臾上江帆欲舉¶
舟子喧豗閙撾鼓江聲漸小聽雞聲慘淡芙容落疎雨¶
　　後聽角行(并序/)¶
　　　丁未冬十有一月漢上趙先生仁甫宿扵余家¶
<pb:KR4h0160_WYG_014-13a>¶
　　　之蜩殻菴霜清月冷角聲寥亮乃作聴角行以¶
　　　贈其行近在儀真每聞角聲因思向来卒章四¶
　　　句江上舊梅花今夜落誰家樓頭有恨知何事¶
　　　牽住青空幾縷霞便有江城羈留之兆故作後¶
　　　聽角行以自釋云¶
燕南壯士江城客孤館無眠心巳折那堪夜夜聞角聲¶
怨曲悲凉更幽咽一噴牽殘楊柳風五更吹落梅花月¶
霜天裂却浮雲散鴈行斷盡疎星接餘音眇眇渡江去¶
<pb:KR4h0160_WYG_014-13b>¶
依稀似向愁人說勸君且莫多歎嗟家人恨殺生離别¶
可憐辛苦為誰來彫盡朱顔頭半白萬緒千端都上心¶
一寸肝腸能幾截當時聽角送南人南人吹角不送人¶
不如睡著東風惡拍枕江聲總不聞¶
　　長星行(甲子歲七月一日始/見九月十六日没)¶
銀槊萬條日没酉玉虹千丈月合丑雄雞一聲半天赤¶
太陽欲出星在柳東北勢妥裁冰刀東北迸開驅雪帚¶
行侵熒惑掩太白直從北斗向南斗上相黯慘忽無色¶
<pb:KR4h0160_WYG_014-14a>¶
上將參差都不守明堂帝坐總茫昧房駟王良欲奔走¶
漸過輿鬼漫兩河渾埽三垣當井口突煙滚滚欲浮動¶
異事驚人古未有初從暵旱忽風雨拔木轟山聲亂吼¶
爾後妖芒忽亘天七月初吉又踰九縱横凌犯卧復堅¶
自莫至朝長更久五年江館戴片天變故紛紜翻覆手¶
摧心褫魄又見此閉目不敢窺戸牖天傾地裂由積釁¶
敗國亡家皆自取吾聞有道必得夀長星勸汝一杯酒¶
　　狠牆歎¶
<pb:KR4h0160_WYG_014-14b>¶
危牆闊峻倒插棘四簷抵帀無罅隙東日曬透西日炙¶
周興鐵瓮熾火逼置予此中不許出虐哉狠牆甚狠石¶
嗚呼何時見天日¶
　　寃鐍歎¶
重門重鏁禁不開伴使送入不復來鐵簧生澀深金苔¶
沴氣纒結埋隂霾竇中進食當門囘咬脣閉目猶疑猜¶
嗚呼冤鐍孰為哀¶
　　憶寳刀歌¶
<pb:KR4h0160_WYG_014-15a>¶
生平知巳壓腕刀借交報仇燕南豪一從濠梁成隔絶¶
梟獍觸忤狐狸嗥夜夜斗牛多異氣玉虹縈天光燭地¶
幾囘夢裏飛入手痛惜當年都廢棄近來館下遇家賊¶
空拳無奈徒忿激撼牀一夜寳刀鳴黒風巻地吹霹靂¶
只今使節猶未囘秪應玉琫生青苔何時磊落却在手¶
為我討賊除氛埃¶
　　陽春怨二首¶
江頭怕見楊柳春楊花飛來愁殺人紅顔落盡花片新¶
<pb:KR4h0160_WYG_014-15b>¶
黄昬無人淚霑巾舊花被疊凝春塵夢中忽見渾未真¶
隔花半面春山顰恨郎不歸多怨嗔不知兩處同若辛¶
同是天涯愁恨人幾年心事向誰說花落鸎啼晝掩門¶
芳草萋萋春又青階前院後喚愁生隔牆飛花帶鸎聲¶
都因無情却有情强飲不醉愁難醒欲睡不著夢難成¶
一簾斜日堆綠英春風澹沲江無聲楊花茫茫揚子城¶
總是天涯流落情夜來說殺梁間燕一世春愁在此行¶
　　秋興五首¶
<pb:KR4h0160_WYG_014-16a>¶
風振長天秋氣豪幽人興與雪山髙霜纏短褐歌商頌¶
月滿空庭讀楚騷萬事已應隨敝俗一身寧忍墮塵牢¶
會須散髮滄溟上鞭擊魚龍舞碧濤¶
世事雖窮道不窮金聲猶振魯王宫看書極探天人理¶
下筆全侔造化功未灑後塵心有贅忽驚前哲坐生風¶
六經依舊垂天地千載秦灰散劫空¶
沙冷雲平塞外天霜風掣箭射幽燕羣狐蹀血濡腥尾¶
一鶻摶空弄老拳白玉樓成賀安在黄金臺廢隗猶賢¶
<pb:KR4h0160_WYG_014-16b>¶
翩翩精衛休填海驅石秦人已斷鞭¶
永夜漫漫苦飯牛北溟誰下釣鼇鉤拘雲琢句鬼神泣¶
倚劒長歌天地愁日暖桃源秦世外月明蘭國楚江頭¶
但能握節終吾事絶食猶輕漢五侯¶
萬里長風埽陣雲浩歌一曲倒清尊昔人猶有未埋骨¶
䆳世難招不返魂隂沴豈能昬日月濁河難使貫乾坤¶
皇天不許中州静夜夜長庚出薊門¶
　　雲意¶
<pb:KR4h0160_WYG_014-17a>¶
暘谷初冰冽曉霾瑶花一夕滿瑤臺雲飛海嶽寒難吐¶
風振堪輿凍不開秀魄暗成冰井月冷魂潛入楚江梅¶
梁園此日多豪俊濯濯無因展異才¶
　　呈王内翰¶
霜落雲枯秋盡時翰林遺得桂林枝春風久已歸桃李¶
劫火從渠照虎貔白髮操戈浮世在赤心傾葢幾人知¶
壺中有酒無天地醉後休歌貝錦詩¶
　　送董巨源¶
<pb:KR4h0160_WYG_014-17b>¶
錯落霜華季子裘茫茫何處是西周乾坤破碎無元氣¶
歲月蹉跎漫客愁舉世横身歸虎口幾人懷策射龍頭¶
相逢不得從容地空著長歌慰逺遊¶
　　老馬¶
百戰歸來力不任消磨神駿老駸駸垂頭自惜千金骨¶
伏櫪仍存萬里心歲月淹延官路杳風塵荏苒塞垣深¶
短歌聲斷銀壺缺常記當年烈士吟¶
　　題楊之美尚書寄王連使守太原書後¶
<pb:KR4h0160_WYG_014-18a>¶
憶昔風塵暗兩京北門此日賴真卿乾坤翻覆見忠節¶
臣子危亡置死生一柱數年支大厦孤軍千里重長城¶
尺書便是中丞傳讀者猶能感義聲¶
　　南堂即事¶
長夏禪房絶㸃埃鬱蒸襟袖迥然開半軒流水移天去¶
滿榻雄風送雨來不記閒愁千萬種有時清唱兩三杯¶
輕鷗也自知人意浮入驚波却便囘¶
　　大宛二馬(天廏所有詔/錫張蔡公)¶
<pb:KR4h0160_WYG_014-18b>¶
二馬飄飄萬里來玉花蕭颯上金臺風生兩耳雲霄近¶
電掣雙瞳日月開渥水虎文連殺氣大宛龍種絶氛埃¶
將軍正欲成勲業看汝驍騰展驥才¶
　　落花¶
彩雲紅雨暗長門翡翠枝餘萼綠痕桃李東風蝴蝶夢¶
闗山明月杜鵑魂玉闌煙冷空千樹金谷香銷漫一尊¶
狼籍滿庭君莫埽且留春色到黄昬¶
　　次韻荅王國範¶
<pb:KR4h0160_WYG_014-19a>¶
薄寒孤影澹黄昬歩出空齋自掩門霜落池萍清見底¶
風彫庭樹静歸根天髙鴈去人千里江闊烏驚月一痕¶
兩國音塵俱斷絶幾年懷抱與誰論¶
　　贈馬徳璘¶
從君躍馬入長途尊酒風雲日便疎白璧暗投皆若此¶
赤心知巳更誰歟不能北闕紆竒策甘向南山守敝廬¶
抱膝長吟意蕭索半生孤負五車書¶
　　静香亭二首¶
<pb:KR4h0160_WYG_014-19b>¶
南風吹綠滿庭槐門巷翛然絶㸃埃紅玉生煙塵世隔¶
錦幃遮日洞天開鸎知好客飛無語蝶為新花去復來¶
好著生前無限酒浩歌長醉亂霞堆¶
小山曲檻映迴廊别有一天深處藏人物風流還似晉¶
衣冠儒雅尚如唐四圍紅錦春風軟滿地綠隂清晝長¶
坐久杳然忘世味碧雲髙興欲飛揚(燕自兩河之戰遂/非唐有薦罹遼金)¶
(幾四百年然而不漸宣政佻靡之化豪勁任俠渾厚敦/雅猶有唐之遺風焉故是詩有衣冠儒雅尚如唐之句)¶
　　曉渡溠河¶
<pb:KR4h0160_WYG_014-20a>¶
旌旗斷續出林巒部曲喧豗過石灘殘月没時愁地險¶
宿雲收處覺天寛自知不武還為將漫使閒身也屬官¶
落盡黄榆秋色老楚山清曉石樓寒¶
　　營獨山谷¶
秋風獵獵建牙旗月澹昬黄馬不嘶區脫定時林影黒¶
邏兵行處草聲低豺狼逺跡終宵遁烏鵲驚飛到曉啼¶
中夜幾囘還自惜缺壺歌罷意凄迷¶
　　孟少保後園瑞香¶
<pb:KR4h0160_WYG_014-20b>¶
羽葆層層擁細花甲梅斜映隔山茶兩三叢裏氤氲氣¶
數百年來富貴家雕玉香濃團瑞雪翠翹春暖插輕霞¶
主人一去無消息庭戸蕭疎落晚鴉(又咏山茶云秦樹/怨離抛翡翠漢宫)¶
(愁絶冷臙脂内家最愛常留/得生色屛風有數枝亦甚佳)¶
　　題汶陽王太師彦章廟¶
不許乾坤屬李唐孤軍直與决存亡大梁僅得延三日¶
匹馬猶能敵五王誰意人間有馮道幸因身後遇歐陽¶
千年豹死留皮在破冢風雲繞鐵槍¶
<pb:KR4h0160_WYG_014-21a>¶
　　宿州夜雨¶
飛電穿窻滿室光却從陡黒見昬黄雷霆半夜翻龍窟¶
風雨終宵撼客牀塞上詩懷尤索莫天涯壯氣獨昻藏¶
星麾何日平康了兩國長令似一王¶
　　震南樓¶
危樓雄麈楚氛收緩帶輕裘日燕遊赤羽萬夫開虎幕¶
黄流一曲枕鼇頭天髙樹老闗河莫水落雲枯澤國秋¶
此地誰教限南北蒼茫極目使人愁¶
<pb:KR4h0160_WYG_014-21b>¶
　　沙洲夜泊¶
一來駐泊便淹旬洲渚人家鴈鶩邨滿地月明疑白晝¶
半帆煙影易黄昬天連平楚無邊闊河入長淮徹底渾¶
夷甫諸人憑寄語莫教石勒上東門¶
　　月丹¶
小艇移來江漲橋盤盤矮矮格仍嬌丹霞皺月琱紅玉¶
香霧凝春翦絳綃一種是花偏富貴三冬無物比妖嬈¶
廣寒記憶曾攀折滿殿光揺照紫霄(王承宣致月丹一/本云山茶大者曰)¶
<pb:KR4h0160_WYG_014-22a>¶
(月丹又大者曰照/殿紅故為賦此)¶
　　伴使秦文舉欲入維揚故賦詩以見意¶
東風吹落瓊花雨南浦潛生荔子煙夜久有懷聞獨鶴¶
春歸無語怨嗁鵑天沈海底涵金鎖日隱鼇頭頓玉鞭¶
千尺絲綸萬年井文園消渴竟誰憐¶
　　芍藥(王承宣送揚/州芍藥數本)¶
夜來風雨洗殘春芍藥還開春又新入座忽驚持酒客¶
舉杯先酌送花人煙輕雪膩丰容質露重霞香婀娜身¶
<pb:KR4h0160_WYG_014-22b>¶
鐵石肝腸總銷鑠都將軟語說風神¶
　　生朝祭先有感¶
金橘堆盤荔子丹瓊花滿奠爇沈山風生香案空遙拜¶
月掩重門尚未還目斷松楸心耿耿氣填胸臆淚潸潸¶
三冬又盡三年數兩國無成兩鬢斑¶
　　鏡薌亭¶
薄薄輕雲似霧塵隂隂江氣冷侵人一庭芳草留連客¶
兩樹夭桃斷送春檻外流鸎仍語巧梁間旅燕又巢新¶
<pb:KR4h0160_WYG_014-23a>¶
東城飲伴西湖柳寒食中間入夢頻¶
　　甲子秋懷¶
江館無家久似家西風院落老天涯黄纏薯蕷猶多葉¶
綠擁芙蓉尚未花紗幕墜塵歸晩燕窞池生草窟秋蛙¶
枯腸欲斷誰濡沫擊柝聲中夜煮茶¶
　　已已三月二十六日¶
夢遊故國人仍獨春到空梁燕自雙雲淡星疎秖見斗¶
浪平風定不聞江五更鼔角纏孤枕千里闗河入破窻¶
<pb:KR4h0160_WYG_014-23b>¶
落盡好花春又老依然塵土暗金杠¶
　　升賢邨¶
兩嶺青林夾孤山黒石圍雲攜疎雨過風約斷虹飛為¶
告奸雄叟難逃筆削譏荒邨好終老白首竟忘歸¶
　　開平新宫五十韻¶
日月旋天葢星辰合斗樞光騰掌内鐵氣繞澤中蒲金¶
帛羞重賜弓刀奮一呼真人翔灞上天馬出余吾尺箠¶
初開闢羣雄競走趨無勞為更舉乗勝即長驅蹴踏千¶
<pb:KR4h0160_WYG_014-24a>¶
年雪驍騰萬里駒長城衝忽斷弱水飲先枯肅殺威靈¶
盛驅除運㑹俱華夷塵澒洞天地血模糊地盡諸蕃外¶
兵窮兩海隅九州皆瓦礫萬國一榛蕪誰與重休息徒¶
為妄駭吁治平須化日殺伐豈良圖聖子曾當璧神孫¶
㑹握符鐵山深藴玉瀚海特生珠厯數終當在謳歌信¶
不誣欲成仁義俗先定帝王都畿甸臨中國河山擁奥¶
區燕雲雄地勢遼碣壯天衢峻嶺蟠沙磧重門限扼狐¶
侵淫冠帶近參錯土風殊翠擁和龍柳黄飛盛樂榆岐¶
<pb:KR4h0160_WYG_014-24b>¶
山鳴鸑鷟冀野牧騊駼風入松杉勁霜涵水草腴穹廬¶
罷遷徙區脫省勤劬階土遵堯典卑宫協禹謨既能避¶
風雨何用飾金朱棟宇雄新造城隍屹力扶建瓴增壯¶
觀定鼎見規模五讓登皇極羣生賜大酺還聞却走馬¶
即見弛威弧簡策詢前代弓旌聘老儒恢𢎞囘一氣徼¶
幸絶多途雷雨施龎澤乾坤洗舊汙直為提赤子遂使¶
出洪鑪逺檄收疲薾窮邊罷轉輸江壖遺鄂岳石窟棄¶
巴渝刀槊存殘骨膏粱換毒痡却令逢有道免使叫無¶
<pb:KR4h0160_WYG_014-25a>¶
辜契闊還同室鰥惸得字孤八荒皆夀域六合極歡娛¶
白叟休垂泣蒼生獲再蘇只知期用夏更擬論平吳旭¶
日冰天透仁君雪國無終能到周漢亦足致唐虞遇主¶
得知己逢時合舍軀弭兵通信誓奉詔敢踟蹰頓覺心¶
田豁還將肝紙刳行行重囘首瑞氣滿闉闍¶
　　春夜¶
春雨江湖夜東風花柳寒舉頭不見日何處是長安歲¶
月纏星節乾坤遶血盤控拳紛愈甚排難古來難¶
<pb:KR4h0160_WYG_014-25b>¶
　　儀真館中暑一百韻¶
五載淹江館三年錯雨暘熱中蒸滯氣涸轍斷枯腸黑¶
井鹽煎火紅鑪鐵錬鋼帡幪加誕罔坎窞觸機張直壯¶
無身慊窮堅著命當鼻煙從燎炬溝汗儘翻漿噎塞難¶
通匕摧頽懶掲裳沾濡粘弊屣毒螫上空牀甑擁輪囷¶
肉瓶熬觱沸湯噞喁氣尤偃叫吼怒如狂曉瘴煤生柱¶
晴霾土抺牆片雲遮日薄疎雨灑晴忙熒惑凝青血長¶
庚迸赤芒槁天髙破碎乾月死昬黄翕熇渾無露萎焦¶
<pb:KR4h0160_WYG_014-26a>¶
似有霜燕呀棲不壘鳶跕墮難翔雷殷轟蚊塔沙生闇¶
&KR0558;槍飛螢空自爝戰蟻竟深藏盤礴摧腰脊低垂塌目¶
眶本來觀化日誰使遇愆陽風土聞南國江山異朔方¶
豈期罹酷烈無處别炎凉故國包全晉吾家壓太行髙¶
寒雄地勢瀟灑静雲莊六月衣冠冷千年草木香長松¶
撼潮海絶壁隱虛堂却到燕山北行歌易水傍鴈霜彫¶
夏木鳩雨潤春桑聘幣輝光重徴車道路長沙陀瞻帝¶
里雪谷拜天王的皪星銜凍嚴凝日隱光羣雄奮冰窟¶
<pb:KR4h0160_WYG_014-26b>¶
六合入氊囊半世無蒸濕於今重禍殃襟裾堆蚤蝨肘¶
腋沸蜩螗豈免泥塗辱還令羽翮戕甘言雖未已毒手¶
益難量夾柵仍規覘重圍更限防塹門深虎圈擊柝閙¶
魚榔箝逼罏錘宻枝梧觜吻荒釜鬵烹則易刀爼食非¶
强氣數俱臻極天人盡反常旱災緜歲月禍本入膏肓¶
重怒非長䇿佳兵甚不祥捓揄肆巖阻鄙外極戎羌信¶
誓猶然在明徴固未妨但令心匪石儘自口如簧喟歎¶
愁仍積吁嗟氣不揚行人竟何罪國體豈無傷反已私¶
<pb:KR4h0160_WYG_014-27a>¶
尤責知㣲實愧惶逢時當際㑹援溺止懷襄自縛懸難¶
解輸人律否臧恧心煨肺腹畏景急炮煻欲掘隂山鼠¶
翻思雪窖羊履危從蹇剝挺節不低昻伊昔當崇慶金¶
源復靖康白虹纒帝座紫電激天狼傅說騎箕尾王良¶
策駟房一龍轟霹靂萬馬快騰驤歴塊無完國蜚鋒舉¶
斷吭纔聞過燕趙又已出河湟此際通和好惟時正擾¶
攘渾如沃薪火大似堰流糠狼籍三峰敗顛連五國亡¶
濟師攻汴蔡徼節到餘杭海上盟空闊城南事渺茫劒¶
<pb:KR4h0160_WYG_014-27b>¶
闗開要害淮海失城隍㝢縣餘骸骨乾坤一痏瘡百年¶
血肉運萬里戰争場邊將儌功賞兵人藉糗糧居然忘¶
厄㑹但請復侵疆虎怒寧須激鯨吞更請嘗肌膏坐銷¶
鑠節鉞漫熒煌破屋渾生薍方畦孰插秧蘼蕪没洲渚¶
潢潦漫陂塘莽蒼人何在隂森鬼正倀鴈兵秋滚滚魚¶
窟夜遑遑豈忍仍擠石無為更藥瘍欃槍閙三紀絲枲¶
紊千箱已亂仁明出中興祚𦙍昌勝殘須必世奕葉始¶
呈芳秦府鳯鱗質周家金玉相河山收殺氣雲漢煥文¶
<pb:KR4h0160_WYG_014-28a>¶
章潛邸人皆仰春宫徳益彰厭兵符太母歸馬勸先皇¶
禮樂尊周孔聲名慕漢唐恢𢎞張治具突兀振乾綱駿¶
發渝平急鋪敦大命將奉書秖局脊馳驛敢彷徨加額¶
人皆賀摩肩衆所望只今全父子無復痛孤孀延入拘¶
營壘周羅帀廡廊只將人桎梏不用鐵鋃鐺龍節埋泥¶
穽狐涎汩土&KR2265;焚身無取齒避竈豈争煬炎赫惟加熾¶
風飇不許凉秖愁化灰燼何處薦珪璋天問終無語冥¶
搜未易詳艱屯果誰敢壞亂實難匡有賦誇鸚鵡無媒¶
<pb:KR4h0160_WYG_014-28b>¶
獻驌驦何當快風雨吹去卧滄浪¶
　　三月二十三日猶在儀真館二首¶
向晩日華紫殷然轟夜雷龍蛇開蟄窟桃李動春臺淚¶
逐催花雨心同潑火灰何由復龍動百感坐中來¶
二月還如夏炎蒸鬱震驚迅霆侵骨冷飛電透心明海¶
氣霑衾濕江聲拍枕平從今休禁火一雨萬家生(是月/初二)¶
(日火二十日丑刻火午刻復火一月凡三/火獨遺舍館及漕臺州治在故有是句)¶
　　月夜感懷¶
<pb:KR4h0160_WYG_014-29a>¶
去國期星歲無家阻萬金江山沈苦思花月動哀吟變¶
故空長策蹉跎惜此心遥憐燈火罷兒女夜愁深¶
　　雨中感懷¶
舍館年年老江邊日日隂雨聲便熟睡花氣動幽吟樹¶
宻鸎愁濕庭荒雀畏深晚風吹鼓角慙媿弭兵心¶
　　曉起¶
傍枕衾稠薄還家夢亦難月華終夜白江氣先秋寒心¶
苦天為碎辭窮海欲乾起來看北斗何日見長安¶
<pb:KR4h0160_WYG_014-29b>¶
　　江雲¶
江雲似江水渺渺復粼粼晻靄無窮態紆餘不盡春遮¶
囘斷行鴈望殺未歸人何日星軺路馮髙更憶親¶
　　新館感春二首¶
東風吹敝褐水氣撲虚簷月窟星河澹江城鼓角嚴年¶
深愁不醒春至恨猶添為問秦通守何顔說錦簾¶
佇立無人語巡簷思慘然夜江寒浸月春樹暝生煙計¶
拙仍持節途窮擬問天難為繞指鐵萬折志彌堅¶
<pb:KR4h0160_WYG_014-30a>¶
　　新館夜聞杜鵑¶
嗁落深江月催殘故國春不堪多恨鳥偏聒未歸人血¶
盡腸應斷哀餘心更頻闗心尤入耳一枕夜愁新¶
　　癸酉閏六月十三日夜病中聞笛¶
深夜凉風發迢遥送笛聲只愁江月破不放野雲行怨¶
曲人多感離腸恨易生病中催坐起傾側若為情¶
　　滿城道中¶
十二西郎縹緲中顔行壁立插晴空欲攜天地諸山去¶
<pb:KR4h0160_WYG_014-30b>¶
不逐秦鞭過海東¶
　　抱陽寺¶
孱顔蒼玉抱幽邨突兀雙龍窟宅尊囘首萬山東盡處¶
冷煙平逺半乾坤¶
　　九日郭外二首¶
溪上蒼煙一道開誰家日夕採菱囘片帆不舉波間過¶
無限好山波底來¶
萋萋宿草暗荒丘落日徘徊上上頭一曲悲歌天地窄¶
<pb:KR4h0160_WYG_014-31a>¶
怪人獨鳥入長楸¶
　　蠶¶
作繭纔成便棄捐可憐辛苦為誰寒不如蛛腹長絲滿¶
連結朱簷與畫䦨¶
　　龍徳故宫懷古八首¶
國是當時總是非强將商鞅作皋夔莫言天變渾無畏¶
不見雷轟黨籍碑¶
蔡京姦計假荆公紹述雖同事豈同不向嶺南消禍本¶
<pb:KR4h0160_WYG_014-31b>¶
更從海上立竒功¶
人間未省有金國地底唯知幸鐵樓忽見城頭鷓鴣舞¶
賣花聲斷不勝愁¶
復國誅讎事豈難背城借一據河山汴梁更不囘頭望¶
直送汪黄到浙間¶
少康一旅便南奔畀付英雄國可存宗澤云亡李綱罷¶
衣冠不復到中原¶
却許邦昌為紀信渾將秦檜作程嬰甘心江左成東晉¶
<pb:KR4h0160_WYG_014-32a>¶
長使英雄氣不平¶
金人不敢駐幽燕劉務猶令帝八年若守汴梁和且戰¶
闗河一半尚能全¶
建炎新焰起江東寃血青城尚幾重閩越兩王還有後¶
天教太祖繼髙宗¶
　　帥正堂¶
秋渚芙蓉澹澹香新亭爽氣釀新凉晚風吹斷溪南雨¶
一片金煙挂夕陽¶
<pb:KR4h0160_WYG_014-32b>¶
　　長蘆舟中遇風二首¶
海風栗栗刮鯨涎吹裂西南一半天暝色忽開隨酒散¶
浪花和月上船舷¶
杯盤楚楚下中流風順帆輕莫靄收忽憶黄河轟斂日¶
翠綃凉月轉船頭¶
　　贈漁者¶
一尺新魴綠柳穿漁人饋我不論錢斫開細雪銀膏瑩¶
旋折黄蘆爇晩煙¶
<pb:KR4h0160_WYG_014-33a>¶
　　寓目¶
錯莫坤靈慘不春搶攘戈㦸閙風塵可憐萬里中原土¶
一段荆榛愁殺人¶
　　宿黄陂縣南¶
茅屋敧斜竹逕荒稻畦殘水入方塘營屯未定斜陽下¶
鴈㸃秋煙不著行¶
　　燭花¶
江城深夜作輕寒金粟堆盤蠟炬殘應是燈花憐久客¶
<pb:KR4h0160_WYG_014-33b>¶
故隨人意報平安¶
　　正月三日見月¶
小雪初晴卵色天虛庭揺曳動江煙忽聞歸鴈驚囘首¶
新月梅梢又一年¶
　　八月十六日曉起見月¶
冷雲收盡月當西過却秋宵已失期何事天公太相妒¶
只教人看不圓時¶
　　橄欖¶
<pb:KR4h0160_WYG_014-34a>¶
半青來子味難誇宜著山僧㸃蠟茶若是党家金帳底¶
只將金橘送流霞¶
　　丁卯新館寒食無花二首¶
四圍擊柝鎖重扉春去春來總不知腸斷東城中酒後¶
春衫走馬拂花枝¶
陽和渾不到空齋深院無人長綠苔為報監門暫開鎖¶
少分春色入門來¶
　　館内幽懷¶
<pb:KR4h0160_WYG_014-34b>¶
狂花野蔓滿疎籬恨殺絲𤓰結子稀獨立無言解蛛網¶
放他蝴蝶一雙飛¶
　　夢遊木香洞府¶
月窻青錦麝塵寒夢遶煙條露蕊看但覺身輕似蝴蝶¶
種香風物異槐安¶
　　莫春¶
重圍雨久塌蒼苔火鋪喧呼著棘栽唯有東風難禁約¶
隔牆吹過落花來¶
<pb:KR4h0160_WYG_014-35a>¶
　　同闞彦舉南湖晚步¶
荷花臨水殿綺月轉簾腰晚吹動銀管莫凉生翠綃¶
　　促織¶
亂聒霜前夜忙催機上秋無衣汝何益重作旅人愁¶
　　太平頂讀秦碑¶
岱宗太平頂磨崖與天齊左列則天頌右刻張說辭文¶
采與書法不離近代規漢封宛在周觀東秦壇夐出絶¶
頂西壇前圓平值中峰突兀上有始皇碑年深雨漬百¶
<pb:KR4h0160_WYG_014-35b>¶
裂餘析作兩峰蹲半規面陽數字仍可辨隙縫重銜苔¶
蘚皮中間隱約見制可完好可辨惟臣斯拳如釵股直¶
如筯屈鐵碾玉秀且竒千年瘦勁益飛動迴視諸家肥¶
更癡當時風雨有餘怒豈容夸石獨在兹秖應神明愛¶
文物不肯轟擊常䕶持昔年韓文公曾賦岣嶁詩字青¶
石赤皆傳聞漫為咨嗟涕漣洏何如親登泰山日觀峰¶
光怪特見絳氣纏金虹摩挲細讀秦相碑天門髙咏來¶
清風乃知山靈不相負夜宿天邊不忍去醉倚雲窻重¶
<pb:KR4h0160_WYG_014-36a>¶
囘顧¶
　　和陶咏荆軻¶
燕國八百里最為逺秦羸可作殷周基何乃事荆卿癡¶
兒强復讎匕首揕咸京徑刎於期首更圖督亢行倉皇¶
事不就狼籍斷冠纓寒風死别歌睥睨一世英不若專¶
設諸飲恨復吞聲縱使殺一秦寧無一秦生吕政方忘¶
燕忽作繞柱驚并吞勢不巳舉兵復有名埽平黄金臺¶
故鼎入秦庭昔我渡易水晚登燕子城投文弔田疇思¶
<pb:KR4h0160_WYG_014-36b>¶
賢重屏營舉事本道義不係敗與成為國恃刺客夫豈¶
豪英情¶
　　儀真館中雜題五首¶
心事悠悠逐去鴻夢魂渺渺入西風無邊木葉無窮恨¶
一夜秋容滿鏡中¶
鞍馬悤悤改館來芙蓉開罷海棠開梁間笑殺新來燕¶
去了重來尚未囘¶
花落深庭日正長蜂何撩亂蜨何忙匡牀不下凝塵滿¶
<pb:KR4h0160_WYG_014-37a>¶
消盡年光一炷香¶
持節江頭久食魚館人供鴈意踟蹰呼兒細看雲間足¶
恐有中原問訊書¶
只見星簾挂月鉤銀河依舊隔牽牛遙憐玉雪佳兒女¶
淚滿西風乞巧樓¶
　¶
　¶
　¶
<pb:KR4h0160_WYG_014-37b>¶
　¶
　¶
　¶
　¶
　¶
　¶
　¶
　元詩選初集巻十四¶
