# -*- mode: mandoku-view; -*-
#+TITLE: 元詩選
#+DATE: 2015-08-25 00:43:32.110720
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 初集卷六
<pb:KR4h0160_WYG_006-1a>¶
欽定四庫全書¶
　元詩選初集巻六　　　　庶吉士顧嗣立編¶
　　庚辰元日¶
曽記西湖酒一巵乾坤和氣入親詞六年未盡冰霜怨¶
又到春風滿面時(乙亥所作詞有春風花/栁消盡冰霜殘怨之句)¶
　　下山¶
翠霞騰暈紫成堆收盡雲煙酒一杯想見浮嵐在眉宇¶
人人知道看山囘¶
<pb:KR4h0160_WYG_006-1b>¶
　　即事¶
曬罷空庭藥果收閉門無睡却梳頭過門幾㸃黄昬雨¶
分與蟲聲半霎秋¶
　　宋理宗南樓風月横披二首¶
試聽陰山勅勒歌朔風悲壯動山河南樓煙月無多景¶
緩歩㣲吟柰爾何¶
物理興衰不可常毎從氣韻見文章誰知萬古中天月¶
只辦南樓一夜凉(理宗自題絶句其上有并作南樓一/夜凉之句才到天中萬國明宋太祖)¶
<pb:KR4h0160_WYG_006-2a>¶
(月詩/也)¶
　　探春¶
道邊殘雪䕶頽牆牆外柔絲露淺黄春色雖㣲已堪惜¶
輕寒休近栁梢傍¶
　　金太子允恭墨竹¶
手澤明昌祕閣收當年緹襲為誰留露盤流盡金人淚¶
應恨翔鸞不解愁¶
　　秋夕感懐(以下/續集)¶
<pb:KR4h0160_WYG_006-2b>¶
新凉入郊墟金風蕩秋夕輕河皎素練寒霜澹白壁星¶
斗䦨干横孤堂更岑寂遊子起中庭感慨心襟激對酒¶
露肝膽豁然清塵臆玩世風生口開懐月滿席長嘯一¶
聲秋雄談羣動息壯志海山平任氣天地塞醉舞捫斗¶
牛浩歌振金石哦吟驚鬼神俛仰洪荒窄恥為時輩羣¶
追思古人迹人生少年時分陰真可惜寒忩一經老區¶
區竟何益學劒覓封侯行行匹夫敵男子志斯民安用¶
書劒癖皎然方寸間自有平安策一日風㑹雲四方賢¶
<pb:KR4h0160_WYG_006-3a>¶
路闢致身青雲間高飛舉六翮整頓乾坤了千古功名¶
立¶
　　偶得¶
自覺筋骸老漸頑曽經堅脊度危闗清霜烈日留身後¶
秀氣春風拂(一作/滿)坐間自有頽波如底柱莫教秋色避¶
南山雲鵬税駕今無地羡殺江鷗盡日閒¶
　　次韻叩泮宫¶
誤我儒冠一不成劒華揺落動江城心飛北闕知天逺¶
<pb:KR4h0160_WYG_006-3b>¶
夢入南荒覺地傾磊落中原千古鹿淋漓滄海一杯鯨¶
太平自有諸公在誰向南陽問孔明¶
　　四皓二首(以下/遺詩)¶
智脱㬥秦網義動英主顔鬚眉不得見猶思見南山毎¶
當西去鴻目極天際還馬遷歌采薇託名夷齊間孰謂¶
紫芝曲能形此心閒鄙哉山林槁摶也或可班安得六¶
黄鵠五老相追攀一笑三千古浩蕩觀人寰¶
留侯在漢庭四老在南山不知高祖意但欲太子安一¶
<pb:KR4h0160_WYG_006-4a>¶
讀鴻鵠歌令人心膽寒高飛横四海牝雞生羽翰孺子¶
誠可教從容濟時艱平生無遺䇿此舉良可歎出處今¶
誤我惜哉不早還何必赤松子商洛非人間¶
　　翟節婦詩(并序/)¶
　　　昔金源氏之南遷也河朔土崩天理蕩然人紀¶
　　　為之大擾誰復維持之者而易之西山乃有婦¶
　　　人曰翟氏年廿餘其夫從軍死於所事翟出入¶
　　　兵刃徃復數百里晝伏夜行以其尸歸負土而¶
<pb:KR4h0160_WYG_006-4b>¶
　　　葬之既葬自以早寡無子遭時如此思以義自¶
　　　完乃自決於墓側鄰里救而復蘇終始一節今¶
　　　八十餘年矣夫人心之極有世變之所不能奪¶
　　　者於此亦可以見之予聞之為作是詩俾其外¶
　　　孫田磐刻之石或百世之下有望燕山而歌予¶
　　　詩者使翟之風節凛然如在亦庶幾乎呉人河¶
　　　女之章焉¶
兵塵浩無際烈女難自全婦人無九首志欲不二天燕¶
<pb:KR4h0160_WYG_006-5a>¶
山翟氏女既嫁夫防邊一朝聞死事健婦増慨然生有¶
如此夫早寡非所憐求尸白刃中負土家山前事去哀¶
益深義盡身可捐無兒欲何為所依惟黄泉鄉鄰救引¶
決烈日丹衷懸誰辦節孝翁重賦睢陽賢我昨過其鄉¶
山水猶清姸聞風髪如竹飄蕭動疎煙千年吟詩臺峩¶
峩太寧巔為招馮太師和我節婦篇(太寧山有馮道吟/詩臺距翟居甫數)¶
(十/里)¶
　　呉山夜雪圖¶
<pb:KR4h0160_WYG_006-5b>¶
江南無寒歲一雪今幾時呉山豈無春畫此寒巖姿壯¶
哉萬里流不廢東南馳胸中漫長風俛仰今古非誰能¶
唱小海為和大江詞¶
　　白馬篇¶
白馬誰家子翩翩秋隼飛袖中老蛟鳴走擊秦㑹之事¶
去欲名留自言臣信施二十從軍行三十始來歸矯首¶
望八荒功業無可為将身彌大患報效或在兹豈不知¶
非分常恐負所期非干復讐怨不為酬恩思偉哉八尺¶
<pb:KR4h0160_WYG_006-6a>¶
軀膽志世所希惜此博浪氣不遇黄石師代天出威福¶
國柄誰當持匹夫赫斯怒時事亦堪悲¶
　　幽禽¶
幽禽初出谷其聲何熈熈但知春可鳴渾忘蟄凍時天¶
生復天殺恩怨敢自私寥寥古人心世逺今誰知¶
　　月下獨酌¶
佳月静可飲一天明水寒餘光泛不極徘徊尊爼間但¶
覺凉露下不知清夜䦨醉眠吾有興君當下西山¶
<pb:KR4h0160_WYG_006-6b>¶
　　書堂谷晏坐¶
上負青天壁下引碧澗滋中有晏坐石日夕忘吾歸永¶
懐幽棲人千載誰與期人間九瀛海莽蒼天相圍黄塵¶
重如霧舉手不欲揮白雲如可招願作雙鶴飛¶
　　九日登洪崖(有道士居此今/二千年不睡矣)¶
卑居不見秋登高自誰始清狂未免俗謹厚亦復爾山¶
光故相迎百歩翠可倚屈指數勝遊兹山居食指高絶¶
讓龍門平敞亦專美羣山𣺌波鱗天開見洪水列岳真¶
<pb:KR4h0160_WYG_006-7a>¶
情塵遐瞰小千里却恐行路人視予旋磨蟻解衣林表¶
坐爛摘蒲萄紫甘漿來逡廵毛骨脱泥滓勝境得真賞¶
泉石迥如洗况有幽棲人嗒然空隠几相對已忘言一¶
笑雲林喜囘首莫煙深高歌望吾子¶
　　遊龍宫¶
翠澗如生煙石瀬欲無雪縱目失平地仰面猶清樾時¶
節未當春生意方謀泄隨時久閉藏與物今超越兹遊¶
豈人力勝境殆天設拊石看棲龍髣髴仇池穴聞説如¶
<pb:KR4h0160_WYG_006-7b>¶
桃源自古有深絶摳衣徑欲徃不見當年轍獨立馭長¶
風哀歌山石裂¶
　　九日攜諸生登西山¶
九日秋服成童冠從我遊萬古清沂春重結西山秋白¶
雲歸青岑狂瀾落滄洲永嘯長風來爽籟生巖幽清商¶
失揺落生氣浮林丘門生顧我言樂矣行歸休風袂尚¶
飄然此意浩難收¶
　　送徐生還鄂(幷序/)¶
<pb:KR4h0160_WYG_006-8a>¶
　　　江夏徐生東湖故家庚申北渡客燕趙十七年¶
　　　而宋亡其子姪書來迎之而還葢前人所謂黄¶
　　　鶴歸來疑城郭之猶是浮雲一去惜人代之俱¶
　　　非者也諸公賦詩以道其行命容城劉某叙而¶
　　　倡云¶
燕山送客歸南州興來毎恨無扁舟君歸為我謝江漢¶
思君不見令人愁千里風煙想蕭灑一代英雄成古丘¶
當年才氣鸚鵡洲撫掌笑殺黄鶴樓黄鶴歸來哀江頭¶
<pb:KR4h0160_WYG_006-8b>¶
江山依舊人悠悠浮雲萬古恣變滅眼中擾擾何時休¶
紫陽仙人歌逺遊飛蛟起滅三千秋為君揮手崑崙頭¶
(紫陽謂晦翁飛蛟/起滅見逺遊集注)¶
　　宋徽宗賜周凖人馬圖¶
筆底金鞍有蕭爽誰云不博降王長汴梁門外若雲屯¶
畫本相看應自賞十載青衣夢故都經營慘淡欲何如¶
只除金粟呼風鳥曽見昭陵鐵馬趨¶
　　宋高宗題李唐秋江圖¶
<pb:KR4h0160_WYG_006-9a>¶
秋江吞天雲拍水濤借西風挾不起斷雲分雨入江邨¶
囘首龍沙幾千里澹菴老筆揺江聲髣髴阿唐慘淡情¶
千秋萬古青山恨不見歸舟一葉横¶
　　金太子允恭墨竹¶
黒龍江頭氣鬱葱武元射龍江水中江聲怒號久不瀉¶
破墨揮灑餘神功天人與竹皆真龍墨竹以來凡馬空¶
人間只有墨君堂何曽夢到瓊華宫瑶光樓前月如練¶
倒影自有河山雄金源大定始全盛時以漢文當世宗¶
<pb:KR4h0160_WYG_006-9b>¶
興陵為父明昌子樂事孰與東宫同文采不隨焦土盡¶
風節直與幽蘭崇百年圖籍有蕭相一代英雄誰蔡公¶
䇿書紛紛少顔色空山夜哭遺山翁我亦飄零感白髪¶
哀歌對此吟雙蓬秋聲蕭蕭來晩風極目海角天無窮¶
(黒龍江見金史幽蘭軒義宗死所汴亡張蔡公以金實/錄歸遺山嘗就公謄錄此軸亦公得於汴之中官者公)¶
(之子仲仁持以求/予詩故終篇及之)¶
　　白鴈行¶
北風初起易水寒北風再起吹江千北風三起白鴈來¶
<pb:KR4h0160_WYG_006-10a>¶
寒氣直薄朱崖山乾坤噫氣三百年一風埽地無留錢¶
萬里江湖想瀟灑佇看春水鴈來還¶
　　渡白溝¶
東北天高連海嶼太行蟠蟠如怒虎一聲霜鴈界河秋¶
感慨孤懐幾千古只知南北限長江誰割鴻溝來此處¶
三闗南下望風雲萬里長風見高舉萊公灑落近雄才¶
顯徳千年亦英主謀臣使臣(一作/史君)强解事枉著渠頭汗¶
吾鼓十年鐵硯自庸奴五載兒皇安足數當時一失榆¶
<pb:KR4h0160_WYG_006-10b>¶
闗路便覺燕雲非我土更從晩唐望沙陀自此横流穿¶
一縷誰知江北杜鵑來正見江東青鳥去漁陽撾鼓鳴¶
地中鷓鴣飛滿梁園樹黄雲白草西樓莫木葉山頭幾¶
風雨只應漠漠黄龍府比似愁岡更愁苦天教遺壘説¶
向人凍雨頑雲結凄楚古稱幽燕多義烈嗚咽泉聲㵼¶
餘怒仰天大笑東風來雲放殘陽指歸渡¶
　　登鎮州隆興寺閣¶
大行鱗甲揺晴空層樓一夕蟠白虹天光物色驚改觀¶
<pb:KR4h0160_WYG_006-11a>¶
少㣲今在青雲中初疑平地立梯磴清風西北天門通¶
又疑三山浮海至載我欲去扶桑東雯華寳樹忽當眼¶
拍肩愛此金仙翁金仙一夢一千載騰擲變化天無功¶
萬象繞口恣噴吐坐令四海皆盲聾千池萬沼盡明月¶
長天一碧無遺蹤我生𤣥感非象識此眼此臂将安庸¶
海岳神光埋禹鼎人間詭態何由窮金天月窟爾鄉國¶
玉毫萬丈須彌峯一杯徑欲呼與語為我返駕隨西風¶
堂堂全趙思一豁江山落落吾心胸中原左界此重鎮¶
<pb:KR4h0160_WYG_006-11b>¶
形勢彷彿餘兵衝歌舞遺臺土花碧旗幟西山霜葉紅¶
乾坤割裂萬萬古烏鳶螻蟻為誰雄滹水悠悠自東注¶
落日渺𣺌明孤鴻¶
　　乙亥十月徃平定早發土門宿故闗書所見¶
風煙全趙如平掌失脚山城夢猶想土門一縷漢時天¶
萬古行人為誰仰指似勍敵談笑中為状羸僕忍寒强¶
當年鼓角如可聞急著清吟和林響逺山宛欲來相迎¶
近山留人屹相嚮或從井底忽登天倚伏已能先想像¶
<pb:KR4h0160_WYG_006-12a>¶
平生愛山真惡讖今日果為山所網昨朝爽翠擁修眉¶
最恨高樓負清賞壮懐鬱鬱悶欲絶安得凌風恣吾徃¶
天教石頂放一頭駛若驊騮脱羈鞅山靈努力出竒供¶
只恐先生駕虛枉萬壑霜松動悲嘯極目雲煙埋(缺/)¶
北門形勢䕶中原辦與姦雄増技癢太行横絶半九州¶
留在平原幾塵坱何人為我起六丁嵳峩盡隳天宇朗¶
千年再挽神禹功恍若鴻流開四象¶
　　仲誠家藏張蔡公石女翦製香奩絶巧持以求予¶
<pb:KR4h0160_WYG_006-12b>¶
　　　詩¶
静華墨君天下竒陵川仙人為賦之遺山野史誇慧女¶
萬古春風蝴蝶詞豈知此巧復絶代夜月静拂天孫絲¶
夢雲絲雨有形外郢斤庖刃無心時蔡公凛凛褒鄂姿¶
諸郎畫㦸清香詩香奩秀發亦餘事詩人饑眼省見稀¶
敲門青燈爛紅碧布衾驚走惡睡兒破屋猶疑翠鯨怒¶
短褐誰憐紫鳯移東家健婦把鋤犂西家處女負薪歸¶
哀哀正念誅求苦對此無言空淚垂¶
<pb:KR4h0160_WYG_006-13a>¶
　　山行見馬耳峯¶
近山豪士少羈檢酒澆不下胸崔嵬逺山静女亦閒雅¶
尚恨少有傷春懷亂山米聚爭拱揖武卒侍婢皆凡材¶
天知老眼不受塵路轉忽睹雙峯開雙峯何年聳雙耳¶
叱之不動煩風雷今朝向我效神駿翠色欲逐神鞭來¶
浮世浮名酒一杯我欲駕此觀蓬萊只愁日莫三山上¶
黄塵囘首令人哀¶
　　雪翠軒觀大寧¶
<pb:KR4h0160_WYG_006-13b>¶
吾家雪翠天下白銀河無聲月無色天門不閉寒崢嶸¶
箕尾晶英凍将拆帝遣六丁下取将敕賜名軒換金碧¶
初如紫霧蟠青雲飛下人間作堅壁漸如扶桑六龍出¶
萬縷丹霞吹海立何人辦此女媧氏補天重鍊蒼蒼石¶
陽能兼陰今可知祝融若幷𤣥冥國正敎蕪穢洗欲空¶
誰為千年棟梁惜殺機如火出至微焰焰寧知有今夕軒¶
中高卧劉更生願借餘光照方冊方冊有道出黄虞今¶
古煌煌天與極火耕明日千萬斛酒瓮已聞春雨滴不¶
<pb:KR4h0160_WYG_006-14a>¶
妨一飲盡羣山醉暈春生半天赤¶
　　明河秋夕圖¶
明河澹澹縱復横行雲悠悠度疎星鳯媒不來烏夜驚¶
瓊枝玉佩遲所託畫中隠隠聞機聲秋來秋去今猶古¶
此恨不隨天宇青崑崙西頭風浪平辦我一舟蓮葉輕¶
浩歌中流擊明月九原喚起嚴君平人間此水何時清¶
　　食筍¶
夢迴齒頰風蕭騷幽姿不許霜松高南來蒼玉不盈束¶
<pb:KR4h0160_WYG_006-14b>¶
已覺飲興翻雲濤詩家胸次自宜此尚嫌煙火須烹魚¶
想像南風吹萬竹籜龍正恐稱寃號石盆養魚心自苦¶
仰羡鸜鴝雲間巢眼中歲旱土不膏長鑱後慮山無毛¶
退食歸來北忩夢山巔朱鳯聲嗷嗷¶
　　飲仲誠㭨瓢¶
君家瓠落無所容江湖誰辨平生胷海南佳氣久鬱塞¶
灎澦似喜今相逢前年對酒面發紅今年對酒氣如虹¶
江山萬古騷人國跬歩便與華胥通河間古儒病我拘¶
<pb:KR4h0160_WYG_006-15a>¶
聞我一飲喜氣濃平生得意南湖張此意頗與河間同¶
太古窪尊老無底一朝傾倒何由供醉鄉千年有此客¶
鳥歌蝶舞春濛濛醉翁之意不在酒宛如琴意非絲桐¶
太和風境無酩酊洛陽樓閣高玲瓏泠然仙馭一杯水¶
眼中渺𣺌無極翁西家伯倫瞽且聾東家醉死王無功¶
酒中醒境渠未識冰壺秋月崑崙峯舉杯喚月來胸中¶
人間白日浮雲空(一本有我醉欲眠聊且去/擾擾黒頭何等蟲二句)五嶺山高¶
雲幾重朱崖滅没南飛鴻𤣥鶴翩翩𣺌何許操瓢徑訪¶
<pb:KR4h0160_WYG_006-15b>¶
眉山公(河間謂趙王南湖謂仲實泠然仙馭一杯水見/潘延之和茂叔憶廉溪詩洛陽樓閣堯夫空中)¶
(樓閣/事)¶
　　示孫諧¶
龍山古壮哉鬱鬱盤煙嵐一讀元子詩泠然玉泉甘江¶
山勝景要佳客而我不到懐應(一作/應懐)慚雷家髯翁虎眈¶
眈劉氏遺愛存(一作性/理窮)河南百年喬木動秋色籃輿誰¶
與供竒探崑山出美王楚國多楩楠孫郎復貴種良璞¶
須深圅勾萌慎培養雲霄看巖巖野失老矣一何拙平¶
<pb:KR4h0160_WYG_006-16a>¶
生只有歸休堪傳經訪道可無媿為我早辦龍山菴¶
　　書堂旅夜¶
丈室不自埽寸心徒爾豪世途仍險阻風物故蕭騷皓¶
月霜洗淨明河天放高空庭一片石獨坐首頻搔¶
　　雜詩二首¶
聞昔飛狐口竒兵入擣虛人才九州外天道百年餘草¶
木皆成騎衣冠盡化魚遺民心膽破諱説戰爭初¶
闗嶺通山後風謠采路傍地寒人好壽草淺畜宜羊用¶
<pb:KR4h0160_WYG_006-16b>¶
水如奴婢從川貯米糧西風如有約乘興即吾鄉¶
　　野興¶
莽莽榛蕪路蚩蚩魚肉民乾坤幾逐鹿今古一傷麟眼¶
底人間世胷中物外春江山滿花栁無負百年身¶
　　山中憶故人¶
故人南郡去消息久無聞瑶草正堪種白雲誰共分屋¶
梁驚落月鵬翼賦垂雲歲莫一尊酒高歌如見君¶
　　送友生¶
<pb:KR4h0160_WYG_006-17a>¶
無人慰幽獨之子罷登臨野鶴籠中態翔鴻天外音吾¶
儒闗世運晩節見初心有問山間事白雲今更深¶
　　郭判官按察廣右¶
謝病三公掾分司五嶺南柱山天下秀憲府百僚參夜¶
泊防風浪晨征避瘴嵐遥知慈母念先汝過湘潭¶
　　送仲常遊北岳¶
大茂𤣥都閟它山拱萬靈風霆凛神化河海盡襟形昴¶
畢空留影幽幷未了青追風王制變僭祀世塵腥禮樂¶
<pb:KR4h0160_WYG_006-17b>¶
心雖切煙霞骨有銘長懐七十户為我謝仙扃¶
　　與客㑹飲野亭¶
遥岑一碧淡相依野態行雲共意遲多病留侯寧復偉¶
長身諸葛但如癡相思千里尊酒盡永嘯一聲小鳥悲¶
風袖翩翩似何處青林西北雨來時¶
　　過徐橋¶
老岸石闌曙色分只疑身是入山雲十年徃事不囘顧¶
百里清泉如可聞人世誰教有長路坤靈終亦化塵氛¶
<pb:KR4h0160_WYG_006-18a>¶
興亡更遣陂塘在幾欲悲歌酒未醺¶
　　白溝¶
寳符藏山自可攻兒孫誰是出羣雄幽燕不照中天月¶
豐沛空歌海内風趙普元無四方志澶淵堪笑百年功¶
白溝移向江淮去止罪宣和恐未公¶
　　登武遂城¶
神州英氣鬱高寒臂斷爭教不再連千古傷心有開運¶
幾人臨死問幽燕平生卧榻今如此百萬私錢亦可憐¶
<pb:KR4h0160_WYG_006-18b>¶
咫尺白溝已南北區區銅馬為誰堅¶
　　望易京¶
亂山西下鬱岧嶤還我燕南避世謡天作高秋何索莫¶
雲生故壘自飄蕭誰教神器歸羣盗只見今人泣本朝¶
莫怪風雷有餘怒田疇英烈未全消¶
　　七月九日徃雄州¶
秋聲浩蕩動晴雲感慨悲歌氣尚存灑落規模餘顯徳¶
承平文物記金源生存華屋今焦土忠孝遺風自一門¶
<pb:KR4h0160_WYG_006-19a>¶
白髪相逢幾人在蒼煙喬木易黄昬¶
　　宿華陽臺¶
石徑盤盤擁亂霞雲間雞犬是誰家空山月出人境失¶
高樹露凉秋氣加蜀道青天休種杞武陵流水漫尋花¶
太行東北三千里盡借晴嵐染鬢華¶
　　飲聞雞臺¶
出門人事厭紛紛春色三分已二分十歩離山九囘顧¶
一杯到手百無聞蒼茫天地有如此磊落古今何獨君¶
<pb:KR4h0160_WYG_006-19b>¶
欲向荒臺問遺跡水明沙浦只行雲¶
　　玉乳峯¶
亂山如擁欲争先惟許孤峯入馬鞭舊見劒光曽犯斗¶
誰教箭筈亦通天只應絶頂千年石中有齊州九㸃煙¶
安得凌風乗此去東遊滄海看桑田¶
　　唐張忠孝山亭故基¶
斷碑藩鎮記當時杯酒談兵少牧之山色何曽間今昔¶
人才初不限華夷水波風起心猶壮木杪秋生鬢已知¶
<pb:KR4h0160_WYG_006-20a>¶
莫更侯雲臺上望武陽禾黍亦離離¶
　　㑹飲北山¶
相逢相飲莫相違徃事紛紛何足悲别後幾經滄海淺¶
歸來豈止昔人非此山變滅終如我後㑹登臨知與誰¶
今古區區等如此不須辛苦歎斜暉¶
　　秋郊¶
行過青林徑欲還誰家茅屋在林間雲初湧出半含雨¶
風漸吹開㣲露山世味嘗來知嬾貴物華老盡覺秋閒¶
<pb:KR4h0160_WYG_006-20b>¶
天開勝境為詩敵未許幽人穏閉闗¶
　　對菊¶
迂疎不辦一身謀鬢髪空添四海憂畫本流民今復見¶
詩家逃屋為誰留黄茅安得千間厦白布空歌萬里裘¶
政有南風曲中意可能獨醉菊花秋¶
　　城樓待雨¶
雨入江樓勢欲吞雷轟何止語難聞未憂彼岸将為壑¶
只恐吾山盡化雲風伯為誰能却敵物華依舊歎如焚¶
<pb:KR4h0160_WYG_006-21a>¶
百年人事今如此猛拍䦨干怨夕曛¶
　　積雨¶
萬象何為入杳冥懸知物外自高明前年憂旱有今歲¶
半月閉門如一生捧日漫勞中夜夢補天誰識寸心誠¶
陰雲政使高千丈坐愛魚頭恐未平¶
　　海南鳥¶
越鳥羣飛朔漠濵氣機千古見真純紇干風景今如此¶
故國園林亦莫春精衛有情銜太華杜鶻無血到天津¶
<pb:KR4h0160_WYG_006-21b>¶
聲聲解墮金銅淚未信呉兒是木人¶
　　白海青(一名玉/爪駿)¶
扶餘玉爪舊曽聞青鳥猶霑海氣昬掌上風標有如此¶
眼中神駿更憐君平蕪未灑頭鵝血春水誰開獵騎門¶
過鴈昬鴉莫囘首霜拳高興在空雲¶
　　反垂栁短吟¶
偃蹇高松雪漫飛最憐憔悴綠楊枝青絲曽識鸎聲軟¶
黄葉俄驚馬足遲有分只偷春色早無心要結歲寒知¶
<pb:KR4h0160_WYG_006-22a>¶
不應再得東風力更與行人管别離¶
　　寄彦通¶
青芻白飯思悠然燈火山亭莫雨前不意相思渾百里¶
直敎一别動經年久甘分席樵夫下敢望過門長者先¶
自是煙霞愛招客可無佳句助清姸¶
　　付阿山誦¶
十畝荒田不自耕半空樓觀幾時成人因遇困方言命¶
我為求竒反喪名此去要知燈是火向來空指鴈為羮¶
<pb:KR4h0160_WYG_006-22b>¶
新詩銘在山童口百過高歌告乃兄¶
　　送人官淛西¶
江海十年幾戰酣劫灰飛盡到耕蠶亂翻文物想猶在¶
彫敝徴科恐未堪眼底興亡即今古胷中形勝欠東南¶
因君漸有扁舟興佇待清風洗瘴嵐¶
　　薔薇¶
色染女真黄露凝天水碧花開日月長朝莫閱兩國¶
　　絶句¶
<pb:KR4h0160_WYG_006-23a>¶
溪童出門望鷗鷺滿空下江水淡無情盡是忘機者¶
　　溪橋歩月圖¶
山中有幽人獨歩溪橋月莫問興如何披圖亦清絶¶
　　春露亭書¶
老樹含春容寒泉動幽響念彼山中人風露恣清賞¶
　　書事三首¶
當年一線魏瓠穿直到横流破國年草滿金陵誰種下¶
天津橋畔聽嗁鵑¶
<pb:KR4h0160_WYG_006-23b>¶
卧榻而今又屬誰江南囘首見旌旗路人遥指降王道¶
好似周家七歲兒¶
唱徹芙容花正開新聲又聽采茶哀秋風葉落踏歌起¶
已覺江南席巻來¶
　　讀史漫題¶
眼底權奸漢室空伯喈文舉亦才雄王畿廟號闗何事¶
亦在區區論建中(静修又有讀史評一首云紀錄紛紛/已失真語言輕重在詞臣若将字字)¶
(論心術恐有無邊受屈/人此真善于論古者)¶
<pb:KR4h0160_WYG_006-24a>¶
　　孫尚書家山水巻¶
扁舟老樹傍蒼崖好似今秋雪嶺迴試問黄塵山下渡¶
幾人曽為看山來¶
　　郭氏家山圖¶
鹿門煙影接隆中翁媪通家社酒紅只有山童最神駿¶
舊曽牀下拜龎公¶
　　睡起¶
晩醉城南不記囘虚簷高枕藉莓苔酒醒凉意瀟瀟在¶
<pb:KR4h0160_WYG_006-24b>¶
應是前山送雨來¶
　　即事¶
雲白天青浩不收雨晴山色欲無秋淡煙衰草闗何事¶
落日紅波空自愁¶
　　山寺早起¶
松忩一夜逺潮生斷送幽人睡失明夢覺不知春已去¶
半簾紅雨落無聲¶
　　萬壽宫館舍¶
<pb:KR4h0160_WYG_006-25a>¶
來時殘雪㸃征衣落盡庭花尚未歸夢裏不知身尚病¶
春衫歸路馬如飛¶
　　寄楊晉州二首¶
曽是吾鄉舊幕官秋風碧水記紅蓮而今却憶當時事¶
囘首驚看二十年¶
南州選舉數三楊中綂衣冠半在亡明日朝廷訪耆舊¶
不應白首尚為郎¶
　　郭翁詩(并序遺以/下拾)¶
<pb:KR4h0160_WYG_006-25b>¶
　　　翁名恩本相人少為輪扁業亂後流寓保定年¶
　　　今近九十矣早與其兄相失後聞其居河南老¶
　　　無所依翁乃三徃迎之及至奉事惟謹與同寢¶
　　　處翁家貧素無僕御其兄卧病翁親為浣滌厠¶
　　　牏其兄臨終嘗以遺骸歸袝為託而翁亦極力¶
　　　以成其志郡中諸老人與翁年相若遊相好者¶
　　　數數為予道翁行事如此予感歎不已為作是¶
　　　詩¶
<pb:KR4h0160_WYG_006-26a>¶
佳木交清陰欣然動人意况聞翁之風能不有生氣此¶
翁少有兄干戈鄉縣異哀鳴念羈孤相思勞夢寐自誓¶
畢此生復爾歡聚遂千里三徃還竟扶籃輿至夜雨一¶
方牀春風滿天地家無十歲僮百役一身寄效兒浣厠¶
牏代婦理中饋生忘惸獨憂死免道路棄闗河隔故丘¶
走送徇歸志大義今已全初心始無媿翁本不識書所¶
知惟藝事作詩美翁賢亦以警士類¶
　　重遊北溪分韻得暉字¶
<pb:KR4h0160_WYG_006-26b>¶
蒼黄淡野色草樹含清暉林居隠蔥蒨晴嵐散霏㣲歸¶
雲有真意鳴禽發天機勝處必深㑹輕觴豈虛揮山泉¶
來何從北望空依依¶
　　呈保定諸公¶
燕垂趙際間人物熒珪璋諸侯舊賔客一郡宗賢良士¶
窮叫知已人渴思義漿諸公且勿嗔賤子伸餘狂駰幼¶
有大志早遊翰墨場八齡書草字觀者如堵牆九齡與¶
太𤣥十二能文章遨遊墳索圃期登顔孔堂逺攀鮑謝¶
<pb:KR4h0160_WYG_006-27a>¶
駕徑入曹劉鄉詩探蘇李髓賦薫班馬香衙官賔屈宋¶
伯仲齒盧王斯文元李徒我當拜其旁呼我劉昌谷許¶
我參翺翔眼高四海士兒子空奔忙俗物付脱略壮節¶
持堅剛前年脱頴士峩峩勢方颺欲求伸汩沒今反墮¶
渺茫少小嬰憂患痛切摧肝腸零丁歎孤苦片影弔倉¶
皇溺身朱墨窟人事如冰霜高才日陵替壮志時悲傷¶
駑駘欺赤驥䲭梟笑鳳凰妾婦妒逸才浪觜讒舌長紛¶
然生謗議鋒豈不可當不忍六尺軀縮項俄深藏諸公¶
<pb:KR4h0160_WYG_006-27b>¶
富高義刮垢摩我光去留從所適爽氣生西郎¶
　　同仲實南湖賞蓮醉中走筆¶
湓江泔寒風露凉安得置我濂溪堂香塵縹緲芙容裳¶
百年得此南湖張舉杯人勝境亦勝有蓮以來無此香¶
蓮香隨酒來詩腸得句驚起幽禽翔幽禽隨人作殢態¶
意欲和我風雩狂人間一味清到骨兩足暫付吾滄浪¶
螟蛉蜾蠃卿且去醉眼太華雲間蒼¶
　　記夢¶
<pb:KR4h0160_WYG_006-28a>¶
天風吹雲送星槎蒼鱗道前牽紫霞鳳凰呈舞月妃和¶
飄飄來自金母家金母臨行有竒贈玉簫璚管聲清佳¶
囑我醒時無泄露恐世知子生諠譁明朝夢覺莫驚怪¶
異香冉冉浮忩紗¶
　　早發高黒口號¶
蒼月瘦黒風酸枯梢老竅號空山東方未動天發黒迷¶
途客子廻征鞍冰髯壓脣帽簷側耳輪霜醉鼻尖寒中¶
原年少燕南道功名未了黄塵老黄塵老馬上神州依¶
<pb:KR4h0160_WYG_006-28b>¶
舊好¶
　　虞帝廟¶
四顧莽何際威靈儼若臨山川尚醇樸天地自高深鳳¶
鳥千年歎簫韶三月音𤣥功久無復徒抱致君心¶
　　登保府市閣¶
十載雞泉隠今朝市閣晴民謡混諸國里號帶軍營瀛¶
海依依見堯山隠隠横懐今與思古獨立若為情¶
　　寒夜¶
<pb:KR4h0160_WYG_006-29a>¶
肝膽了無寐襟懐誰與同更長頭可白燭暗火逾紅硯¶
滴冰生癭星流氣吐虹林鴉先我起鳴噪竟何功¶
　　送成從事¶
易水河梁夢囘頭已十春相逢驚我老送别向君頻求¶
贈攀前例将詩認故人故山松菊在歸去未全貧¶
　　哭張之傑¶
義許同生死奪君何遽然無人共清夜有淚𦵏黄泉苦¶
疾求予禱遺孤託我憐傷心墓頭字旌孝看他年(予題/其墓)¶
<pb:KR4h0160_WYG_006-29b>¶
(道為張/孝子墓)¶
　　獨立¶
恒岳精英大直衝昴畢星初疑元氣白横界太虛青欲¶
與河漢共不隨霜露零相看一杯酒連夜立中庭¶
　　渡白溝¶
薊門霜落水天愁匹馬衝寒渡白溝燕趙山河分上鎮¶
遼金風物異中州黄雲古戍孤城晩落日西風一鴈秋¶
四海知名半彫落天涯孤劒獨誰投¶
<pb:KR4h0160_WYG_006-30a>¶
　　遂城道中¶
鐵城秋色接西垣逺客還鄉易斷魂霸業可憐燕太子¶
戰樓誰弔漢公孫冷煙衰草千家塚流水斜陽一㸃邨¶
慰眼西風猶有物太行依舊壓中原¶
　　避暑玉溪山¶
風露撩人儘力清也應知我到禪扃秋聲滿谷有生氣¶
山意帶煙成逺形皎月欲升天失色白雲初出樹留青¶
他年若訪經行處合有先生避暑亭¶
<pb:KR4h0160_WYG_006-30b>¶
　　留題山房¶
靈風縹緲竹花飛怪石參差樹影齊壺裏有天藏日月¶
杯中無海飲虹蜺松生太古鶴應識路入白雲山盡低¶
萬里黄塵一囘首㣲茫煙水意悽迷¶
　　春遊¶
巧穏林亭無四鄰背山向水得天真風光正及二三月¶
童子同來六七人十日得閒須小醉一年最好是深春¶
鳥聲似向花枝説曽見無懐有此民¶
<pb:KR4h0160_WYG_006-31a>¶
　　夜坐有懐寄故人¶
幾葉疎桐萬斛秋四山清露一忩幽高情千古謝安石¶
壮志平生馬少游有錯真成六州鐵欲還空説大刀頭¶
悠悠且付天公在未必蒼生待爾憂¶
　　賦孫仲誠席上四杯(仲誠命題/彦通舉韻)¶
隴鳥囘頭意若何(一作注瓦傾/銀竟若何)刳腸欲我鑑紅螺(一作/紅珠)¶
(元稱巻/金螺)㣲茫山意詩痕在灎澦江聲飲興多聖處已分¶
糟與蟹醉來唯見酒成波千年醒殺江魚(一作/魚蝦)腹應恨¶
<pb:KR4h0160_WYG_006-31b>¶
生身在汨羅(一作且莫乗/流問汨羅)¶
　　　右螺¶
碧筩和露巻晴霞(一作江鄉雲/錦爛晴霞)錦浪隨鯨(一作海/浪鯨魚)落晩¶
沙風趁歌聲來弄葉(一作煙影横/橋淡留月)酒知人意要浮花(一/作)¶
(露香芳酒/淺浮花)胷中壁立(一作風/流玉井)三峯玉(一作/夢)醉裏神遊(一/作)¶
(浩蕩/蓮舟)太一家明日清(一作/秋)霜看(一作/減)紅翠人生容易(一/作)¶
(休/遣)鬢成華¶
　　　右荷¶
<pb:KR4h0160_WYG_006-32a>¶
希夷尊俎永相望混沌鑿開見此觴金(一作/霜)橘有天容¶
逸老青田(一作/金橙)無地避餘香雲中招隠(一作人/間王母)留仙掌¶
(一作/種)物外尋真得(一作秦/人有)醉鄉試向峩眉問嗁鳥(一作/試看)¶
(累累花/下塚)人間(一作/莫教)紅雨幾(一作/怨)斜陽(後蜀紀劉先祚進/桃核杯云得之華)¶
(山陳摶邵康節謝人恵希夷尊詩有仙掌峯巒峭不收/希夷去後遂無儔能斟時事高擡手尊酌人情略撥頭)¶
(之/句)¶
　　　右桃¶
瀟湘千樹莫林(一作/雲)平風露詩腸快一傾蜜戀金絲仍¶
<pb:KR4h0160_WYG_006-32b>¶
可意香分綠蟻最闗情(一作香尋翠/袖亦多情)洞庭(一作/江陵)春色元¶
無恙南國幽姿漫濁清(一作楚澤幽/蘭恐未清)惟辦(一作/唯有)酒船千¶
(一作/二)萬斛棹歌和月巻江聲(一作南飛齊/和凱歌聲)¶
　　　右橙¶
　　即席以韻課諸生東齋諸物(錄五/)¶
　　　逺山筆架(痕字/)¶
何物能支筆萬鈞案頭依約逺山痕燈横煙影隠猶見¶
秋入霜毫勢欲吞掌上三峯看太華人間一髪是中原¶
<pb:KR4h0160_WYG_006-33a>¶
中書未免從高閣不向林泉怨少恩¶
　　　梅杖(枝字/)¶
鐵石心腸冰玉姿掌中潛得歲寒枝天敎一握藏春密¶
風覓餘香就手吹雪月冷懐隨歩履溪山高興入支頤¶
玉堂若要扶持用説與東君也不知¶
　　　醉棃(寒字/)¶
白雪春香洗未殘𤣥霜誰遣凍成團淶封圓顆盤増滑¶
蜜和濃漿齒避寒綠蟻從今忘病渇金花無地著餘酸¶
<pb:KR4h0160_WYG_006-33b>¶
快人風味依然在莫作尋常軟熟看¶
　　　玉簪(香字/)¶
花中冰雪避秋陽月底陰陰鎖暗香玉瘦每憂和露滴¶
心清惟恨有絲長且留宛轉圍沈水莫遣聮翩入粉囊¶
只許幽人太相似蒼苔疎雨北忩凉¶
　　　秋蓮(空字/)¶
瘦影亭亭不自容淡香杳杳欲誰通不堪翠減紅銷際¶
更在江清月冷中擬欲青房全晩節豈知白露已秋風¶
<pb:KR4h0160_WYG_006-34a>¶
盛衰老眼依然在莫放扁舟酒易空¶
　　盆池¶
青蛙昨夜聖來鳴斗水那容掉尾鯨白髪驚魚應百我¶
扁舟捉月記三生荷風拂面秋先覺苔露生波晩更清¶
我欲江東鑑湖老天河早為洗南兵¶
　　黒馬酒¶
仙酪誰誇有太𤣥漢家挏馬亦空傳香來乳面人如醉¶
力盡皮囊味始全千尺銀駞開曉宴一杯璚露灑秋天¶
<pb:KR4h0160_WYG_006-34b>¶
山中喚起陶𢎞景轟飲高歌敕勒川¶
　　次韻荅河間趙君玉見寄¶
出門紛擾互相尋常使幽人嬾病深前月借書來水北¶
去年采藥到城陰黄精已倩徐生斸蒼术新教石老尋¶
只有煙霞肯賖借無人曽送買山金¶
　　憶郝伯常¶
一檄期分兩國憂長纓不到越王頭玉虹醉吸金陵月¶
𤣥鶴孤遊赤壁秋漠北蘇卿重囘首天南王粲幾登樓¶
<pb:KR4h0160_WYG_006-35a>¶
飛書寄與平南将早放樓船下益州¶
　　早起¶
饑鼠號多似訴愁破囊空慣已無羞閒來㸃檢幽居事¶
鶗鴂聲中又一秋¶
　　宿洪崖觀¶
雲山不受壮心降無限西風撼客忩應是夜深知月出¶
却收風雨入清江¶
　　雪嶺遇雨¶
<pb:KR4h0160_WYG_006-35b>¶
天為西遊餉我晴野花嗁鳥效平生今朝雪嶺初逢雨¶
應是郎山帶帽迎(土人諺云郎山/帶帽十日無道)¶
　　故園寒食¶
一坏新土寄餘哀故老相邀信歩來行到水西邨盡處¶
桃花無數未全開¶
　　聞角¶
人間無物比悠揚誰道一聲隨夜長餘哀到曉無尋處¶
吹作南湖十里霜¶
<pb:KR4h0160_WYG_006-36a>¶
　　霜落¶
霜落清江一夜秋覺來明月滿江樓酒醒人散夜将半¶
花上鳥嗁空自愁¶
　　戲題李渤聮徳高蹈圖四首¶
扊扅吹罷補麻衣習取禁寒抗老饑幸自伯鸞無識者¶
對人不必案齊眉¶
求人䛕鬼果何為翻憶謀親入仕時寄謝韓公莫相挽¶
山妻元不解啼饑(一見遺詩作江湖魏闕有心期莫怪/先生起太遲寄謝移書韓博士山妻)¶
<pb:KR4h0160_WYG_006-36b>¶
(元不解/啼饑)¶
倫理天生有自然莫言家累損清閒何人㑹我圖中意¶
説似陽城與魯山¶
諸生課罷弄煙霞紡績乗閒為煮茶白鹿高風有誰繼¶
草堂貧女晦菴家¶
　　雨中聞雲溪不在¶
燈火幽忩擬對談十年不到二龍潭白雲吹作山前雨¶
應報高僧不在菴¶
<pb:KR4h0160_WYG_006-37a>¶
　　新居¶
雪擁閒門儘未除小齋人道似禪居年來日厯無多事¶
只有求方與借書¶
　　雜著集陶句二首¶
人生豈不勞終古謂之然孰是都不營早起莫歸眠過¶
足非所欽躬耕非所歎但使願無違甘以辭華軒正爾¶
不可得在已何怨天自古有黔婁被服常不完榮叟老¶
帶索饑寒况當年何以稱我情頼古多此賢¶
<pb:KR4h0160_WYG_006-37b>¶
善惡茍不應鬼神昧茫然是非茍相形行止千萬端世¶
路廓悠悠聊且憑化遷居常待其盡任真無所先詩書¶
塞座外弱子戲我前親戚共一處餘糧宿中田促席延¶
故老斗酒散襟顔聊以永今朝百世誰當傳¶
　　集杜句贈王運同彦材¶
霄漢瞻佳士公侯出異人家聲同令聞文雅見天倫𤣥¶
朔廵天歩危樓望北辰燕王買駿骨黄閣畫麒麟妙譽¶
期元宰蒼生倚大臣蛟龍得雲雨鵰鶚離風塵治國明¶
<pb:KR4h0160_WYG_006-38a>¶
公在雄圖厯數屯世儒多汩没賢俊贊經綸開闢乾坤¶
正調和鼎鼐新弼諧方一展風俗盡還淳經濟宜公等¶
泥塗任此身尊榮瞻地絶感激異天真交態遭輕薄浮¶
生有屈伸嗟予意轗軻撫迹獨酸辛留滯才難盡蒼茫¶
興有神形容真潦倒世業豈沈淪倚著如秦贅逢迎念¶
席珍壮心久零落敗績自逡廵載感賈生慟難甘原憲¶
貧邵平元入漢王粲不歸秦囘首軀流落生涯脱要津¶
稻梁求未足台衮更誰親碧海真難渉蒼鷹愁易馴君¶
<pb:KR4h0160_WYG_006-38b>¶
能㣲感激何處不依仁¶
　¶
　¶
　¶
　¶
　¶
　¶
　元詩選初集巻六¶
