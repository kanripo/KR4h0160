# -*- mode: mandoku-view; -*-
#+TITLE: 元詩選
#+DATE: 2015-08-25 00:43:32.802342
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 初集卷三十五
<pb:KR4h0160_WYG_035-1a>¶
欽定四庫全書¶
　元詩選初集巻三十五　　庶吉士顧嗣立編¶
　　都門元日¶
元日都(一作/端)門瑞氣新層層冠盖(一作/帯)羽林軍雲邊鵠¶
立千官曉天上龍飛萬國春宫殿日髙騰紫靄(一作/氣)簫¶
韶風細入青雲太平天子恩如海亦遣椒觴到小臣¶
　　丁卯(一有/年字)及第謝恩奉(一作/崇)天門¶
禁桞青青白玉橋無端春色上宫袍卿雲五彩中天見¶
<pb:KR4h0160_WYG_035-1b>¶
聖澤千年此日遭虎牓姓名書綵(一作/勅)紙羽林冠盖(一/作)¶
(帯/)豎旌旄朝囬龍尾(一作承/恩朝罷)頻囬首玉(一作/午)漏花深紫¶
殿髙¶
　　賜恩榮宴¶
内侍傳宣下玉京四方多士被(一作/預)恩榮宫花壓帽金¶
牌重舞妓當筵翠袖輕銀甕春分官寺酒玉杯香賜御¶
厨羮小臣涓滴皆君賜(一作/澤)惟有丹心答聖明¶
　　西宫春日與呉錦衣賦¶
<pb:KR4h0160_WYG_035-2a>¶
九重春色(一作/五采)金銀闕冠帯將軍盡羽林上苑春鸎随¶
桞囀西宫午漏隔花深天開閶闔收金鎖簾巻奎光(一/作)¶
(章/)聴玉音白髮儒臣賣詞賦長門應費萬黄金¶
　　京城春莫(一作/日)¶
三月京城飛桞花燕姫白馬小紅車旌旗日暖將軍府¶
絃管春深宰相家小海銀魚吹白浪層楼珠酒出紅霞¶
蹇驢破帽杜陵客獻賦歸來日未斜¶
　　丞相出獵(一作燕將/軍出獵)¶
<pb:KR4h0160_WYG_035-2b>¶
將軍一戰山河定雲漢昭囬玉樹(一作/帳)髙桞外解鞍春¶
洗馬月中飛箭夜鳴鵰呼鷹走狗清時樂斬將搴旗舊¶
日勞白面内(一作/宦)官催賜酒漢庭不數霍嫖姚¶
　　次韻送虞伯生(一作/先生)入蜀代祀¶
芙蓉仙掌座中低后土宵光手可齊閣(一作/澗)道蹴雲衣¶
有瓣(一作/潤)蜀天漏雨石無泥岐山過馬應聞鳳陳寳停¶
輈莫信雞揚我(一作/揚馬)大邦文物盛題詩應近草堂西¶
　　贈劉雲江宗師(一作贈/劉尊師)¶
<pb:KR4h0160_WYG_035-3a>¶
羽人推轉阿香車童子穿松拾(一作/入)翠華天上賜衣沾¶
雨露山中詩錦織雲霞瑤䑓(一作/壇)紫氣秋横劔石室(一/作)¶
(屋/)丹光夜走砂擬借茅君三白鶴乗風騎到玉皇家¶
　　寓昇龍觀時呉宗師持㫖先駕至大都度灤川遂¶
　　　次韻賦此以寄并簡順咨先生¶
扈蹕千官取次行道人先踏雪泥晴關南日暖龍顔近¶
嶺北風髙鶴背輕丞相早行霜滑馬將軍夜宿火連營¶
一年兩度經過䖏惟有青山管送迎¶
<pb:KR4h0160_WYG_035-3b>¶
　　京城訪掲曼碩秘書¶
城中車馬多如雲載酒問字無一人碧桃花開光豔豔¶
硯池水暖波粼粼先生楷書白晝靜家童畫紙烏絲匀¶
落花(一作/紅)滿地送客去十年不見江南春¶
　　寄参政許可用¶
紫髯参政黒頭公日日鳴珂近九重花底聴鸎黄閣散¶
御前剖竹(一作/批鳳)紫泥封都(一作/却)将筆下文章潤散作人¶
間雨露濃未信吟詩趨幕府霜寒(一作/寒霜)翠袖倚芙蓉¶
<pb:KR4h0160_WYG_035-4a>¶
　　寄(一有/賀字)進士野仙(一作/也先)不花仲實除侍儀通事舍¶
　　　人¶
舍人楚楚好容儀玉立(一作/立在)清朝白玉墀紫袖窄衫花¶
萼遶黄金小帯荔枝垂綵旗拂桞春班巻宫漏穿花午¶
仗移朝罷太平無事日芙蓉葉上好題詩¶
　　送南安鎮撫趙南山捧表西省¶
平生尺劔衆中師臣子肝腸天地知少壯金戈探虎穴¶
太平鎧甲網蛛絲青衫白髪尊前酒紫塞黄雲馬上詩¶
<pb:KR4h0160_WYG_035-4b>¶
今日又随天表去梅花香裏立沙墀¶
　　和馬伯庸除南䑓中丞時僕馳驛逺迓至京復改¶
　　　徽政以詩贈别¶
江南驛使路遙遥逺赴龍門望(一作/看)海潮桂殿且留修¶
月斧銀河未許度星軺隔花立馬聴更漏帯月鳴珂趁¶
早朝秪恐淮南春色動萬竿烟雨綠相招(伯庸家有萬/竿煙雨圖)¶
　　元統乙亥(一有/歲字)余除閩憲知事未行立春十日參¶
　　　政許可用惠茶賦此(一作/寄詩)以謝¶
<pb:KR4h0160_WYG_035-5a>¶
春到人間纔十日東風先過玉川家紫薇書寄斜封印¶
黄閣香分上賜茶秋露有聲浮薤葉夜窻無夢到梅花¶
清風兩腋歸何䖏直上三山看海霞¶
　　黄河夜雨懐兀顔子方¶
風流俊逸四公子輕帽短衣過魯城紫陌東風閒戲馬¶
綠窻明月醉聞鸎櫻桃花下春中酒沈水香囬夜按筝¶
獨有黄河千里客短篷聴雨到天明¶
　　馬上偶成¶
<pb:KR4h0160_WYG_035-5b>¶
秋水芙蓉淡淡妝平湖昨夜有新霜人間女子空自好¶
馬上郎君不暇狂十二玉樓空薄命三千客路儘他鄉¶
上林白鴈無消息欲向何人寄斷腸¶
　　過孫虎臣園¶
洛陽花木昔如霞冷雨酸風盡委沙金谷東風只芳草¶
綠窻晴日自楊花鸎兒老去空䑓樹(一作/歌榭)燕子歸來無¶
主家囬首繁華歌舞地景陽宫沼夜聞蛙(首聮一作將/軍一去繁華)¶
(盡池館長年鎖莫霞末聮一作王/氣東南已消歇景陽宫沼夕鳴蛙)¶
<pb:KR4h0160_WYG_035-6a>¶
　　髙郵城(一有/樓字)曉望¶
城上髙樓城下湖城頭畫角曉嗚嗚望中燈火明還滅¶
天際星河澹欲無隔水人家暗(一作/種)楊桞帯霜鳬鴈起¶
菰蒲短衣匹馬非吾事擬向煙波覓釣徒¶
　　秋夜京口(一作京/口夜坐)¶
鐵甕城頭刻漏遲凉霜如雪撲簾飛鴈聲到(一作/堕)地夢¶
囬枕月色滿船(一作/城)人𢷬衣塞北將軍猶索戰江南遊¶
子苦思歸呼鷹腰箭縱圍獵苜蓿秋深馬正肥¶
<pb:KR4h0160_WYG_035-6b>¶
　　遊竹林寺¶
野人一過竹林寺無數竹枝(一作/林)生白煙江近(一作/左)玉¶
龍埋碧草月明黄鶴下芝(一作/青)田樹銜宿雨啼(一作/藏)山¶
鷓花落春風老杜鵑何日來分雲半榻故人不用買山¶
錢¶
　　送外舅慎翁之燕京¶
揚子江頭桞色濃小船春雨去悤悤青袍鐵甕龍門壻¶
紫錦蒲帆鶴髮翁晉府舊臣還塞北星門嬌客卧牀東¶
<pb:KR4h0160_WYG_035-7a>¶
明年亦是燕山客騎馬天街踏輭紅¶
　　同曹克明(一作克/明曹生)清明日登北固山次韻¶
三月二日風日暖千家萬家桃杏(一作/李)開白日少年(一/作)¶
(少年/白日)騎馬過紅雨滿城排(一作滿城/紅雨拂)面來共君且須飲¶
(一作/飲酒)一斗處世不必過七哀孫劉事業今(一作/果)何在百¶
年狠(一作/斷)石生莓苔¶
　　春日登北固多景樓録奉即休長老二首¶
醉拍䦨干起白鷗登臨不盡(一作/忍)古今愁六朝人(一作/文)¶
<pb:KR4h0160_WYG_035-7b>¶
物空(一作/随)流水三國江山獨倚樓秃髮凉風吹木葉孤¶
城落日下簾鈎海門不管興亡(一作/前朝)事猶送春潮打石¶
頭¶
東風吹樹散晴嵐獨上層樓酒半酣拍岸潮聲來海外¶
滿江山色入淮南當時霸主分三國此日呉禪老一龕¶
惟有樓前舊時桞年年三月色如藍¶
　　還京口¶
黄鶴山頭雪未消行人歸計在今朝城髙鐵甕江山壯¶
<pb:KR4h0160_WYG_035-8a>¶
地接金陵草木彫北府市樓開舊酒南朝官桞識歸橈¶
吏人莫見參軍面水宿風餐鬢髪焦¶
　　寄京口鶴林主人了即休¶
白頭不出城南寺枯坐蒲團笑客忙過暑葛衣渾(一作/從)¶
破碎逢秋竹院愈荒凉空山雲溼龍歸鉢古屋松低鶴¶
在(一作/到)牀遥憶題詩舊遊處夜深東壁月蒼蒼¶
　　臘盡過練湖¶
獨倚牙檣數客程殘年風景足鄉情寒天半夜無人語¶
<pb:KR4h0160_WYG_035-8b>¶
明月滿船聞鴈聲雲外好山如有約烟中野樹不知名¶
明朝烏鵲橋頭閙應是人家出户迎¶
　　送友之金𨹧¶
江城曉(一作/積)雨開新霽行李蕭蕭去逺坰千古風流(一/作)¶
(光/)鬢毛(一作/邊)白六朝山色馬頭青秦淮月出潮初上蕭¶
寺鐘鳴(一作/聲)酒半醒莫唱當前後庭曲殿䑓芳(一作/衰)草¶
夜(一作/白)飛螢¶
　　宿曲陽仙館(一作宿茅山崇/禧觀南塢樓)¶
<pb:KR4h0160_WYG_035-9a>¶
天際三峰横紫煙山前山後盡芝田樓䑓木末疑無路¶
雞犬雲中半是仙白石經年皆化玉青松盡(一作/鎮)日只¶
聞泉曲林三館幽深處(一作/棲地)一夜重(一作/鐘)樓聴雨眠¶
　　姑蘓䑓奉别侍御王繼學¶
驄馬霜䑓好使君碧羅衫色透(一作/繡)春雲簾垂綬帯蝦¶
鬚細(一作/纖)燭剪金釵燕尾分四海名髙瞻北斗五絃調¶
古和南薫姑蘇䑓下人無數爭看門生(一作/文星)拜主文¶
　　吳山女道士(并/序)¶
<pb:KR4h0160_WYG_035-9b>¶
　　　吳山(一作武/林吳山)紫陽庵浙民丁氏(一作有/丁姓者)棄族為全真¶
　　　一日召妻入山(一作忽/召其妻)書付(一作/詩)四句云嬾散六十¶
　　　三妙用無人識順逆兩俱㤀虚空鎮長寂(一有/坐字)抱(一/有)¶
　　　(一/字)膝而逝(一冇俗謂之/騎鶴化六字)尸堂尚存其妻束髮簪冠為¶
　　　(一冇/女字)道士奉(一有/其字)夫尸不下山二十年(一有幾於得/道神仙𣺌茫)¶
　　　(姑不暇論其/婦十四字)一節(一有/乃字)可尚也(一有婦年/七十四字)姓王名守真¶
　　　因賦此以贈之(一作王其姓諱守素亦浙/人云登覧之餘因為賦詩)¶
不見遼東丁令威舊遊城郭昔人非鏡中春去青鸞老¶
<pb:KR4h0160_WYG_035-10a>¶
華表山空白鶴歸石竹淚乾斑雨在玉簫聲斷綵雲飛¶
洞門花落無人埽(一作/迹)獨坐蒼苔補道衣(丁號/野鷄)¶
　　崔鎮阻風有感¶
逆風吹河河倒行阻風時節近清明南人北人俱上塚¶
桃花杏花開滿城雖云少年(一作/年少)慣作客便覺此日難¶
為情河魚春(一作/邨)酒不(一作/亦)足醉頼有同舟(一作/船)好弟¶
兄¶
　　三衢馬太守昂夫索題爛柯山石橋¶
<pb:KR4h0160_WYG_035-10b>¶
洞口龍眠紫氣多登臨聊和采芝歌爛柯仙子何年去¶
鞭石神人此地過烏鵲横空(一作/橋)秋有影銀河垂地水¶
(一作/夜)無波遥知題柱凌雲客天近應聞織女梭¶
　　和參政王繼學海南初還韻¶
飄零南北與東西倦鳥投林未許棲燈下冷風山鬼到¶
(一作/嘯)嶺南春雨竹鷄嗁炎天海國瘴煙(一作/雲)合深夜蠻¶
鄉客語低昔日持書烏府上五花驄馬鑿霜蹏¶
　　題劉渙中司空(一有/山字)隠居圗¶
<pb:KR4h0160_WYG_035-11a>¶
放光山(一作/峰)下結茆廬光照山人夜讀書童子抱琴随¶
白鶴鄰翁看竹借籃輿門前秋葉(一作/景)從風埽屋後春¶
田帯雨鋤自笑(一作/歎)天涯倦遊客十年未有一廛居¶
　　九華山(一有/題字)石墨(一作/潭)驛¶
馬上行人思(一作/看)九華飄飄髙興滿(一作/斾倚)天涯排空峭¶
石生𤣥筍落日竒峰掛赤霞仙掌九秋傾(一作/擎)露屑天¶
河半夜礙星槎雲中五老應招手呼我(一作/喚客)來遊太乙¶
家¶
<pb:KR4h0160_WYG_035-11b>¶
　　至龍潭驛¶
野草山花知姓字人生踪跡似浮萍帆衝細雨空江白¶
鳥没長淮逺樹青今夜故人離水驛明朝别酒盡沙瓶¶
悤悤又入丹陽去莫鼓晨鷄已候聴¶
　　鳳凰䑓為御史大夫易釋董公同賦¶
六朝歌舞豪華歇商女猶能唱後庭千載(一作/古)江山圍¶
故國幾番風雨入空城鳳凰飛去梧桐老燕子歸來楊¶
桞青白面書生空弔古日陪驄馬繡衣行¶
<pb:KR4h0160_WYG_035-12a>¶
　　鳳凰䑓懐古¶
鳳凰一去不復返竹實桐花空滿庭莫雨樓䑓連野寺¶
秋風鼓角動邉城水邉萬井呉煙白天外三山楚樹青¶
不見騎鯨李公子幾囬惆悵此中行¶
　　遊鍾山感興¶
驄馬穿松(一作/雲)到上方南廵輦路碧苔荒禪僧白首(一/作)¶
(晝/)看行殿山鬼黄昏避御牀雲冷夜無龍在鉢日長時¶
有虎廵廊小桃十月開如錦猶帯前朝雨露香¶
<pb:KR4h0160_WYG_035-12b>¶
　　遊鍾山遇雨¶
虎踞龍蟠翠作堆竹輿髙下路縈囬潮聲萬壑松風過¶
雲氣滿樓山雨來梁武廟前山草合荆公墓下野花開¶
百年感慨成何事且盡生前酒一盃¶
　　李清菴見過(一作清菴/𢹂酒訪)¶
采石仙人𢹂酒來病懐(一作/顔)今日(一作/始)為君開何人更¶
有八十歳與子須(一作/恣)傾三百盃金縷歌殘銀燭短錦¶
袍醉倒玉山頽明朝酒醒重相見杖屨江村看臘(一作/早)¶
<pb:KR4h0160_WYG_035-13a>¶
梅¶
　　和馬昂夫登樓有感(一作層/樓感舊)¶
倚遍䦨干憶徃年南朝民(一作/文)物已蕭然空遺故國山¶
如畫依舊長江浪拍天市井笙歌今漸少御街燈火夜¶
相連青青門(一作/樓)外秦淮桞幾度飛花送客船¶
　　和馬昂夫(一有雜/詠二字)賞心亭懐古¶
景陽宫井綠蕪深空有楊花暗御林一自朝雲歸寺裏¶
幾囬明月到樓心陳䑓露冷蛩聲苦楚水波寒鴈影沈¶
<pb:KR4h0160_WYG_035-13b>¶
白髮詞臣多感慨長歌對酒向誰斟¶
　　次王本中燈夕觀梅¶
翠禽偷夢出南園綽約冰姿傍緑尊冰鏡玉釵浮翠影¶
風簾銀燭照妝痕粉香㣲潤無人見素質多寒藉酒温¶
不似海棠春睡去西樓月落已黄昬¶
　　遊崇禧寺有感(一作再過鍾山大/崇禧萬壽寺有感)¶
紫翠雲中出雨堂(一作煙霞/出上方)老僧揮淚(一作遊/人登覧)憶先皇¶
赤䦨相映苔花落(一作石闌空/見巖花亂)翠輦不來山路荒此日¶
<pb:KR4h0160_WYG_035-14a>¶
山河(一作/風雲)消王氣舊時草木識(一作/染)天香夜深行殿無¶
人到應有山雲(一作/靈)護御牀¶
　　秋日登石頭城¶
登臨未惜馬蹏遥古寺秋髙萬木(一作/葉)彫廢館尚傳陳¶
後主斷(一作/新)碑猶載晉南朝年深輦路埋花徑雨壊山¶
牆出翠翹六代興亡在何許(一作/䖏)石頭依舊打寒潮¶
　　三益堂芙蓉¶
斑簾十二巻輕碧秋水芙蓉隔畫䦨繡(一作/綵)扇搖(一作/迎)¶
<pb:KR4h0160_WYG_035-14b>¶
風霞透影錦袍㺯月夜(一作/酒)生寒湘魂翠袖留江浦仙¶
掌紅雲溼露盤只恐淮南霜信早絳紗籠燭夜深看¶
　　再遊崇禧寺¶
野人再到城南寺臨水芙蓉次第開新酒瓦盆青映竹¶
舊題石壁緑封苔夕陽半嶺牛羊下秋色滿天鴻雁來¶
獨有(一作/上)新亭天地闊不須揮淚灑蒿萊¶
　　遊清溪道院¶
舊遊淮水東邉月(一作晚凉喜/見城東月)髙照昇龍(一作/西鄰)道士家¶
<pb:KR4h0160_WYG_035-15a>¶
丹竈火光穿樹木石壇幡影走龍蛇蝦鬚卷夜收雲&KR0148;¶
仙掌擎秋㵼露華天外松風吹鶴夢(一作倚杖扣/門驚鶴睡)珊珊¶
珂珮隔青霞¶
　　和張仲舉清溪夜行¶
溪上人家溪樹青溪行野客思冥冥月光蕩水遊魚出¶
屐齒穿沙(一作/花)宿鴈(一作/鳥)醒蔓草古陵神道没楓林夜¶
火鬼祠靈後庭遺曲依然在商女能歌不忍聴¶
　　送訢上人笑隠住龍翔寺(一作寄賀天竺長老訢/笑隠召住大龍翔集慶)¶
<pb:KR4h0160_WYG_035-15b>¶
　　　(寺/)¶
江(一作/東)南隠者人不識一日聲(一作/才)名動九重地溼厭¶
看天竺雨月明來聴景陽鐘衲衣香暖留春麝石鉢雲¶
寒卧夜龍何日相從陪杖屨秋風江上採芙蓉(是詩領/聮原作)¶
(地溼厭聞天竺雨月明來聴景陽鐘他日虞文靖公見/之曰詩信佳矣但有一字不穏聞與聴字義相同盍改)¶
(聞作看唐人林下老僧來看/雨又有出者矣天錫歎服)¶
　　九日登石頭城¶
九日吟鞭聚石頭翠㣲髙處倚晴秋西風不定雁初度¶
<pb:KR4h0160_WYG_035-16a>¶
落木無邉江自流兩眼欲窮天地觀一盃深護古今愁¶
烏䑓賓主黄華夏未必龍山是勝遊¶
　　偕亷公亮遊鍾山¶
十里松風吹酒醒馬頭雲氣碧崚嶒空中落葉時(一作/疑)¶
聞雨古塔疎林夜(一作/不)見燈勝地難逢今日㑹舊遊却¶
記向年曽使君五老峰前去應有新詩寄病僧¶
　　金陵道中題沈氏壁¶
煙樹雲林半有無野人行李更蕭疎堠長堠短逢官馬¶
<pb:KR4h0160_WYG_035-16b>¶
山北山南聞(一作/聴)鷓鴣萬里關河成傳(一作/客)舍五更風¶
雨憶呼盧(一作/吾廬)寂寥一㸃寒燈底(一作/在)酒熱隣家許夜¶
酤¶
　　送王真人北上代劉宗師(一作送王習靈/新授宗師朝京)¶
玉珮丁東(一作/珊珊)下界聞天風吹動碧霞(一作/榴)裙劉郎跨¶
鶴遊山島王子吹笙(一作/簫)到五雲洞府(一作/花㓊)夜光(一作/深)¶
傳玉印石壇月黒禮茅君若逢天上呉夫子應問(一作/有)¶
丹砂練幾(一作/肯我)分¶
<pb:KR4h0160_WYG_035-17a>¶
　　昇龍觀夜燒香印上有吕洞賓老樹精¶
蘭風吹動吕仙影老樹槎牙吐莫秋夜静藥鑪丹火現¶
月明神劔夜光浮已知浩氣無窮盡不到心灰未肯休¶
鐡笛一聲吹雪散碧雲飛過岳陽樓¶
　　寄中䑓王本中¶
王郎楚椘金閨彦五鳳樓前看鬭鷄花外漏傳銀箭午¶
日邉班退紫宫西吟詩月白傾揺(一作/盤)露歸馬春紅踏¶
錦泥應念棲遲江海(一作/左)客破窻燈火雨凄凄¶
<pb:KR4h0160_WYG_035-17b>¶
　　送僉事王君實之淮東¶
使君臘月揚州去東閣梅開雪亞枝淮上有官皆避馬¶
竹西無䖏不題詩春風楊桞平山路夜月瓊花后土祠¶
從此公餘多勝境好傳佳句逺人知¶
　　送劉(一冇子/謙二字)照磨之桂林(一作/廣西)¶
一官未厭馬蹏遥要使南荒識鳳毛幕府紅蓮開白晝¶
轅門碧草映青袍牙旗曉溼蠻煙重羽箭宵鳴嶺月髙¶
努力平猺當第一剖符懸印賜勲勞¶
<pb:KR4h0160_WYG_035-18a>¶
　　層樓晩眺¶
廣寒世界夜迢迢醉拍䦨干酒易消河漢入樓天不夜¶
(一作/雨)江風吹月海初潮光(一作/影)揺翠幕金蓮炬夢斷凉¶
雲碧玉簫休唱當時後庭曲六朝宫殿草蕭蕭¶
　　同呉郎飲道院¶
三月江南飛桞花松間童子臉如霞旋酤采石仙人酒¶
來訪(一作/醉)山隂道士家落(一作/西)日下城人影散東風吹¶
馬帽簷斜呉郎今夜孤舟(一作/𤓰洲)渡囬首江心(一作/頭)月半¶
<pb:KR4h0160_WYG_035-18b>¶
(一作/滿)沙¶
　　送約上人歸宜興湖洑寺¶
雲水上人歸興忙棕鞵蒲扇葛衣凉過湖就得鄉船便¶
入寺行穿茶樹香曉趁鐘聲持木鉢夜随燈影認禅牀¶
定囬却憶潛龍地(一作/䖏)曽住西廊第幾房¶
　　憶觀駕春蒐(一作/遊)二首(并/序)¶
　　　天厯元年京口録事叅軍某以事留京觀駕春蒐盛¶
　　　事也得詩一聫聊委之其年三月還京歳莫卧病寒¶
<pb:KR4h0160_WYG_035-19a>¶
　　　食擁鑪追思前聫足成二律時天厯二年三月也¶
簫韶風細入清虗日暖旌旗巻復舒雙鳳曉開金雨箭¶
(一作/翅扇)六龍春駕紫雲車將軍斜掛黄金虎丞相低垂錦¶
(一作/懸碧)帯魚遙想金(一作/宫)盤珠露滑江南渇殺病相如¶
日奏雲間紫鳳簫(一作/韶)春随天上赭黄袍仗前虎将千¶
斤斧架(一作/馬)上鷹兒五色縧獵士開弓黄犬疾宫官擊¶
鼓紫駝髙侍遊亦有中書令七寳雕盤(一作/籠)看緑毛¶
　　上京雜詠五首¶
<pb:KR4h0160_WYG_035-19b>¶
白晝(一作/一派)簫韶起半空水晶行殿玉屏風諸王舞蹈千¶
官賀髙(一作/齊)捧蒲萄壽兩宫¶
沙(一作/上)苑棕毛百尺樓天風揺曳錦絨鈎内家宴罷無¶
人到面面珠簾夜不收¶
凉(一作/行)殿參差翡翠光朱衣華帽宴親王紅(一作/繡)簾髙¶
(一作/齊)巻香(一作/薰)風起十六天魔舞袖長¶
中官隊仗等(一作作/隊道)宫車小様紅靴踏輭沙昨日官家¶
清宴罷(一作昨夜内/家清署宴)御羅輕(一作/凉)帽插珠花¶
<pb:KR4h0160_WYG_035-20a>¶
院院燒燈(一作/翻經)有咒僧垂簾白日(一作/晝)點酥燈上京六¶
月凉如水人(一作/酒)渇天瓢(一作/厨)更賜冰¶
　　京城春日(一作/立春)¶
燕姫白馬青絲韁短鞭(一作/衣)穿袖銀燈光御溝飲馬重¶
(一作/不)囬首貪看(一作/桞)楊花飛過牆¶
　　寄奎章學士濟南李漑之¶
山東李白似劉伶投老歸來酒半(一作/未)醒天下三分秋¶
月色二分多在水中(一作/心)亭¶
<pb:KR4h0160_WYG_035-20b>¶
　　興聖寺即事二首¶
宫階白日杏花落深院朱簾燕子飛囬首人間春又老¶
將軍白馬幾時歸¶
御厨香動晩分羮七寳玻瓈柈柈承白面内官呼小字¶
隔簾傳㫖賜中丞¶
　　遊㑹仙宫¶
霏霏凉露溼瑤䑓半夜吹簫月下來山外春風將雨過¶
滿庭撩亂碧桃開¶
<pb:KR4h0160_WYG_035-21a>¶
　　燕山客舍¶
落日(一作/月)西山(一作/□)聞禁鐘夢囬逺客在盧(一作/立雲)龍江¶
南飛盡千株雪孤負梅花過一冬¶
　　題范陽驛¶
長路風寒酒力醒馬頭歳月短長亭凍雲欲雪風吹散¶
望出西山一半青¶
　　余與觀志能俱以公事赴北舟至梁山泊時荷花¶
　　　盛開風雨大至舟不相接遂泊蘆葦中余折蘆¶
<pb:KR4h0160_WYG_035-21b>¶
　　　一葉題詩其上寄志能¶
題詩蘆葉兩斑斑底事詩人不奈閒滿浦(一作/濼)荷花開¶
欲遍客程五月過梁山¶
　　彭城雜詠(一有呈亷公/亮僉事六字)四首¶
城下黄河去不囬四山依舊翠屏開無人㑹(一作/念)得登¶
臨意獨上將軍戲馬䑓¶
雪白楊花拍馬頭行人春盡過徐州夜凉(一作/深)一片城¶
頭月曽照張家燕子樓¶
<pb:KR4h0160_WYG_035-22a>¶
黄河三面遶孤城獨倚危䦨眼倍明桞絮飛飛三月莫¶
樓頭猶有賣花聲¶
歌扇春(一作/揺)風噀酒香舞裙落(一作/今)日動鵝黄桞邉今¶
夜孤舟發水逺山遙空斷腸¶
　　題淮安壁間(一作初夏/淮安道中)¶
魚蝦潑潑(一作/鱗鱗)初出網梅杏青青已著枝滿樹嫩晴春¶
雨歇(一作幾樹棠/花初著雨)行人四月過淮時¶
　　夜過白馬湖¶
<pb:KR4h0160_WYG_035-22b>¶
春水滿湖蘆葦青鯉魚吹浪水風腥舟行未見初更月¶
一㸃漁燈落逺汀¶
　　與弟别渡淮(一作九日渡淮/遇東南順風)二首¶
青旗紅字映河濱九日人家物色新渡口客船爭貰酒¶
斫魚裂紙賽江神¶
東南風送渡淮船過雁聲哀(一作/寒)水拍川(一作/接天)落日淡¶
(一作/紅)霞收未盡又随明月蕩秋天(一作澹雲㣲/月出東邊)¶
　　清凉亭衰桞¶
<pb:KR4h0160_WYG_035-23a>¶
清凉亭上幾株霜(一作/栁)脫葉難遮夕照光(一作霜葉凉/風漏夕陽)¶
依舊明年二三月小童(一作/金)山下(一作/上)看鵝黄¶
　　宣化江(一作/𤓰洲)阻風¶
渡口無人上野航白頭巨(一作/危)浪自衝撞東風三日不¶
肯住吹送楊(一作/栁)花飛渡江¶
　　夜發龍潭二首¶
孤舟一夜發龍湫水逆風回上石頭暫泊沙洲過夜半¶
卧聽鐘鼔是昇州¶
<pb:KR4h0160_WYG_035-23b>¶
船頭夜静天如水渡口潮平月在江燈影揺波風不定¶
老龍吹浪濕篷窻¶
　　江浦夜泊¶
千里長江浦月明星河半入石頭城棹歌未斷西風起¶
兩岸菰蒲雜雨聲¶
　　金陵道中遇雨寄功父光國¶
夾道長松風聒聒滿溝亂石水泠泠斷雲銜雨溪南去¶
失却長山一半青¶
<pb:KR4h0160_WYG_035-24a>¶
　　贈彈筝者¶
銀甲彈氷五十絃海門風急鴈行偏故人情怨知多少¶
揚子江頭月滿船¶
　　次程宗賜二首¶
一冬雨雪天涯客千里雲山馬上詩記得小紅樓畔夢¶
杏花春雨早寒時¶
揚州正月雨如絲江上梅花已盡時誰識能詩老何遜¶
曉寒明鏡撚吟髭¶
<pb:KR4h0160_WYG_035-24b>¶
　　贈答来復上人¶
手持一鉢走京華乞食王侯宰相家今日歸来如作夢¶
自鋤明月種梅花¶
　　冶城三月晦日¶
雨前雨後鶯亂啼城南城北花交飛江南兒女裁苧衣¶
燕京逰子何時歸¶
　　句容道中遇雪¶
何處吴姬壓酒家短衣匹馬路盤斜東風不識陳宫恨¶
<pb:KR4h0160_WYG_035-25a>¶
一路吹開玉樹花¶
　　春日偶成¶
踏馬(一作/雪)歸来過早春空階巳見草如茵(一作沈沈臺/府隔紅塵)¶
東風吹綠青溪栁馬上輕寒不著人¶
　　鎮江寄王本中臺掾¶
梅花落盡空吹笛正月半頭思逺人兩岸好山青不斷¶
一江㣲雨鷓鴣春¶
　　偶成¶
<pb:KR4h0160_WYG_035-25b>¶
買魚沽酒消長日髙樹秋風燕子閒却憶天南望天北¶
隔江青處是誰山¶
　　層樓即事¶
浴罷焚香掃閣眠過牆新竹翠娟娟半空雲氣層樓暗¶
四月江東欲雨天¶
　　秋夜聞笛¶
何人吹笛秋風外北固山前月色寒亦有江南未歸客¶
徘徊終夜倚䦨干¶
<pb:KR4h0160_WYG_035-26a>¶
　　紫陽(一有/觀字)道士馮及直與余同宿菌閣次日予過元符宫¶
　　　友直同僧安上人入(一作/過)五雲觀因以寄之(一作冩詩/贈友直)¶
道人採藥出山遲菌閣秋髙(一作/寒)襲雨衣半夜忽聞秋¶
鶴唳(一作/語)五雲相伴一僧歸¶
　　題吕城葛觀¶
吕公城下葛仙家洞府春深鎖莫霞過客不知天畔月¶
小風吹落鳳仙花¶
　　和全子仁(一作戯/友人)¶
<pb:KR4h0160_WYG_035-26b>¶
毗陵公子醉黄昬(一作/醺醺)白面迎風散(一作/向)酒痕幾度小¶
紅樓畔(一作/上)月有人吟倚(一作/銀燭)掩重門¶
　　去呉留别干壽道陳子平諸㕛¶
一尊判袂闔閭城莫指青山管送行芳草綠波千萬里¶
不聞杜宇也傷情¶
　　入閩過松陵(一作過/平望驛)和(一有御/史二字)王伯循所題(一作/題壁)¶
廣陵城裏别悤悤一去三山隔萬重日暮江東寄相憶¶
欲從(一作/臨)秋水翦芙蓉¶
<pb:KR4h0160_WYG_035-27a>¶
　　同張伯羽過(一作/遊)凝神菴因觀宋髙宗所賜蒲衣¶
　　　道士張達道白羽扇¶
晴日赤山湖水明湖中山影一眉青蒲衣道士無人識¶
羽扇年年(一作/多)落鳳翎¶
　　釣䑓夜興¶
仙茶旋煮桐江水客火(一作/坐客)遥分石壁燈風露滿船山¶
月上夜凉(一作/深)獨對釣䑓僧¶
　　題竹院壁¶
<pb:KR4h0160_WYG_035-27b>¶
門外好山青入户階前芳草緑侵簾山僧應笑遊人醉¶
頭上花枝壓帽簷¶
　　道過贊善菴¶
夕陽欲下少行人緑遍苔茵(一作路/葉蕭蕭)路不分修竹萬竿¶
松(一作/秋)影亂山風吹作滿窻雲¶
　　過浦城¶
人家雞犬隔癡嵐城郭㣲茫見塔尖一片輕雲籠馬首¶
熟梅時節雨纎纎¶
<pb:KR4h0160_WYG_035-28a>¶
　　畫¶
樹色濃堪掬癡嵐撲雨秋道人巖下住屋角挂奔流¶
　　題畫(已上雁/門集)¶
綠樹隂藏野寺白雲影落溪船遮却青山一半只疑僧¶
舍茶烟¶
　　題茶陽驛飛亭¶
白雲飛出山怒擘蒼峽裂幽谷溼晴雲絶壁灑飛雪萬折¶
入滄海龍宫水晶闕簸揚㺯珠人冰簾挂寒月¶
<pb:KR4h0160_WYG_035-28b>¶
　　將至大横驛舍舟乗輿莫行¶
山行日已莫肩輿度林薄凉颷凄以清松子當面落千¶
山月崔嵬萬葉雨蕭索昨夕櫂歌行頗憶溪上樂¶
　　題四時宫人圗四首¶
紫宫風暖百花香玉人端坐七寳牀鳳凰小架懸夜月¶
一女侍鏡觀濃妝背後一女冠烏帽茶色宫袍靴色皁¶
手持團扇不動塵一掬香彎立清曉一女淺步腰半駝¶
小扇輕撲花間蛾淡隂桐樹一女立手抱胡牀眼轉波¶
<pb:KR4h0160_WYG_035-29a>¶
牀頭細鎖懸金鍾白鶴雙飛花影重詞人見此神恍惚¶
巫山夢裏曽相逢¶
金猊吐煙清晝長美人坐倚白玉牀藍衫一女髻垂耳¶
手持方扇立坐傍一女最小不㑹妝髙眉短髮輝漆光¶
玉纖緑筍握金剪桞下輕挽宫人裳金盤玉甕左右列¶
紅桃碧藕冰雪凉冰壺之傍立一女背後随以桑白羊¶
手拱金瓶㵼水忙酒翅灑雪驚鴛鴦鴛鴦得水自雙浴¶
美人抱膝空斷腸¶
<pb:KR4h0160_WYG_035-29b>¶
盆池露冷荷半枯碧波風細雙遊魚美人坐此碧玉椅¶
屏山方案碧蟾蜍椅後二女執纓立案前二女嬌滴滴¶
大女手扶小女腰小女嬌倚大女膝凉風入樹落翠槐¶
秋深不見羊車來金鈴響䖏吠黄犬美人笑托芙蓉腮¶
錦屏三面圍繡牀沈香椅上鳳褥光美人端坐袖雙手¶
臨眉半蹙愁夜長椅後一女搖白羽一女執(一作/挑)纓更¶
囬頋一女烏帽金縷衣玉指纖纖擕小女小女手挽大¶
女腰笑看孔雀雙翠翹(一作金/翠毛)可憐美人獨自坐翠竹¶
<pb:KR4h0160_WYG_035-30a>¶
雪響風前梢(鴈門集止載此/首題作仕女圖)¶
　　補闕歌¶
錢塘三日風雨急古銅夜光飛霹靂是知神物出人間¶
猶帯呉宮土花碧玉橋素練懸銀河支機女兒飛鳳梭¶
蝦鬚風輭亂纖影春水日晴生潮波破窻冷硯留不得¶
零落江南酒家客狂歌索酒仰面歇誤擊紅籌唾壺裂¶
何人進入蓬萊客銀屏碧幕珠簾重此生補闕亦何用¶
玉龍㵼水流芙蓉¶
<pb:KR4h0160_WYG_035-30b>¶
　　送馬伯庸子之京¶
欲晴不晴天氣慳欲别不别人語難丈夫意氣自磊落¶
握手一笑心與肝南宮子弟吐金縷何必尊前花解語¶
樹揺晚翠下風凉燭落春紅剪秋雨髙歌痛飲如有神¶
醉吐不惜車中茵明朝送子上船去囬首江南江北人¶
　　曉起¶
烏鴉啞啞霜樹晴紙窻潑眼春雪明野人卧病睡方起¶
官街踏踏聞馬行矮窻小戸坐終日煮茶繞坐松風生¶
<pb:KR4h0160_WYG_035-31a>¶
明朝呼皃刷駿馬出門一笑青天横¶
　　賡覆字韻¶
朔風吹帳滅前燭將軍夜擁貂裘宿玉關飛雪入紫宮¶
白髮孤臣守金屋近思徃事良可悲世事摴蒱多反覆¶
古來宮殿説咸陽落日猿嗁挂枯木¶
　　為九江方七髙賦¶
匡廬山中有佳士讀書結屋青雲松碧窻夜影紫翠動¶
落日照見香爐峰窺燈夜壁山鬼過采蘭東徑仙人逢¶
<pb:KR4h0160_WYG_035-31b>¶
危簷堕雪聴風竹古寺隔嶺聞煙鍾每思幽絶動歸興¶
歳晩落葉迷行蹤扁舟何日過湖口分我半壁青芙蓉¶
　　曉上石壁灘¶
龍溪三月人上船十里五里灘聲喧浪花飛雪灑石壁¶
船尾落月傾金盤越兒卧篙頭刺水露重布帆風不起¶
近山鍾動石樓中隔水鷄鳴煙樹裏過江日日水與山¶
詩人得趣如得官白雲遙在太行北何日歸舟下石灘¶
　　越溪曲¶
<pb:KR4h0160_WYG_035-32a>¶
越溪春水清見底石罅銀魚揺尾尾船頭紫翠動清波¶
俯看雲山溪水裏誰家越女木蘭橈髻雲墮耳溪風髙¶
采蓮日莫露華重手滴溪水成蒲萄盈盈隔水共誰語¶
家在越溪溪上住蛾眉新月破黄昏雙櫓如飛剪波去¶
　　溪行中秋翫月(并/序)¶
　　　余乃薩氏子家無田囊無儲始以進士入官為京口¶
　　　録事長南行䑓辟為掾繼而御史䑓奏為燕南架閣¶
　　　官歲餘遷閩海亷訪知事又歳餘詔進河北亷訪經¶
<pb:KR4h0160_WYG_035-32b>¶
　　　歴皆奉其母而行以禄養也後至元三年八月望舟¶
　　　泊延平津是夕星河燦然天無翳雲月如白日溪聲¶
　　　潺湲若奏樂四山環抱如拱如立如侍左右奔走執¶
　　　事者薩氏子奉母坐船上與其婦具酒肴盤饌奉觴¶
　　　上壽繼而若妹若姊若婢若僕以次而進和而不䙝¶
　　　謹而怡怡月色蕩酒而溪韻雜笑談母懽甚至舟人¶
　　　醉飲亦相與鼔枻作南歌而樂今夕何夕不知奉親¶
　　　之在異鄉也嗟夫昔人所謂宦遊之樂不如奉親之¶
<pb:KR4h0160_WYG_035-33a>¶
　　　樂實天樂也薩氏子於是命婦盥爵滿酒以再拜為母¶
　　　壽而作歌曰(按干尚書雁門集序稱天錫自御史䑓/先遷京口擢閩憲幕與此自叙前後稍)¶
　　　(殊尚書與天錫同時不應有誤豈天錫/自京録事再官燕南然後遷閩海耶)¶
龍津秋水涵太虚今夕何夕光景殊皓月當鏡星貫珠¶
河漢倒影垂平蕪㣲波漾𣻌風徐徐新凉拂拂飄裙裾¶
阿母今年八十餘清晨理髮雲滿梳起居儼重天人如¶
有子在官名在儒奉母禄養南北區晨昏不忍離斯須¶
荆楚燕趙閩粤呉今年去官南海隅北上天子咫尺都¶
<pb:KR4h0160_WYG_035-33b>¶
官船軋軋如安車阿母坐卧襟懐舒清晨夜泊不知挐¶
母在船上重褥鋪芙容映水揺氍毹開甕酒熟浮新蛆¶
秋園摘果雨剪蔬船尾曲突通行厨家鷄水鴨美且腴¶
鯉鯽鮮大如江鱸奉觴酌酒前拜趨月波蕩酒如浮酥¶
子為母壽婦壽姑阿姊次進偕壻夫酌獻亦及婢與奴¶
熙熈春盎無親疎行禮有節俱歡娯阿母笑語情愉愉¶
有婦右策兒左扶舟人醉飽從歡呼鼓枻節歌聲嗚嗚¶
四山疊翠開畫圗溪瀬潄石如笙竽雙壺酒盡村可酤¶
<pb:KR4h0160_WYG_035-34a>¶
盤饌狼藉溪可漁人生此樂更有無異鄉到處同里閭¶
惟期母壽莊椿踰有子願效返哺烏作詩記實無浮譽¶
至元丁丑仲秋書¶
　　黯淡灘歌¶
長灘亂石如曡齒前後行船如附蟻逆湍衝激若登天¶
性命斯須薄如紙篙者倒挂牽者勞攀崖仆石如猿猱¶
十歩欲進九步落後灘未上前灘遭上灘之難難於上¶
絶壁雖有孟賁難致力灘名况復呼黯淡過客攢眉増¶
<pb:KR4h0160_WYG_035-34b>¶
歎息下灘之舟如箭飛左旋右折若破圍歡呼踏浪櫂¶
歌去晴雪灑面風吹衣飛流宛轉亂石隘奔走千峰如¶
馬快賈客思家一夕還傳語灘神明日賽下灘之易易¶
如盤走珠瞬目何可停斯須長風破浪快人意朝可走¶
越莫可呉迺知逆順有如此逆者悲愁順者喜請君聴¶
我黯淡歌順則流行逆須止順者不必喜逆者不必愁¶
人間逆順俱偶耳且得山水從遨遊¶
　　雲際感興¶
<pb:KR4h0160_WYG_035-35a>¶
昨日登芝峰兹晨陟雲嶺俯視城中居萬瓦落深井風¶
露灑灑生秋寒飛泉落澗聲潺湲筍輿軋軋度修竹石¶
蘭曲曲躋層巒層巒絶頂天尺五我欲排雲擊天鼓九¶
關虎豹不須驚吐膽開心見天語天鼓不可擊天門何¶
日開請君聴我紫芝曲手招白雲歸去來¶
　　繡鞵¶
羅裙習習春風輕蓮水帖帖秋水擎雙尖不露行復頋¶
猶恐人窺針線情繅雲隠映籠新月花影依稀襯香頰¶
<pb:KR4h0160_WYG_035-35b>¶
彩鳳将翔相顧飛鴛鴦謾語愁丹裂落紅溼透臙脂膩¶
半幅凌波翦秋水莫教踏破浣溪沙溼重東風&KR0913;不起¶
　　枯荷¶
紅雲一夢何茫茫綠縈痩骨擎欲僵愁多有魂弔秋水¶
故池日夜凄新霜鴛鴦相顧魂巳泣白魚起身銀尺立¶
堂中書客感秋風一片青衫和淚溼¶
　　春别¶
花氣壓簾愁不埽細雨潾潾長芳草玉釵燕尾翦春寒¶
<pb:KR4h0160_WYG_035-36a>¶
坐惜流年鏡中老東風吹桞人不知春嬌滿眼顰雙眉¶
呉松錦字夢中得曉來月落聞烏嗁南園日暖蝴蝶醉¶
香霧熏人海棠睡朱門小立蹴金蓮落紅起作離人淚¶
　　征婦怨¶
有桞切勿栽長亭有女切勿歸征人長亭楊桞自春色¶
歳歳年年送行客一朝羽檄風吹煙征人逺戍居塞邉¶
轔轔車馬去如箭錦衾繡枕難留戀黄昏寂莫守長門¶
花落無心理鍼線新愁暗恨人不知欲語不語顰雙眉¶
<pb:KR4h0160_WYG_035-36b>¶
妾身非無淚有淚空自垂雲山煙水隔呉越望君不見¶
心愁絶夢魂暗逐蝴蝶飛覺來羞對窻前月窻前月色¶
照人寒遲遲鐘鼓夜未䦨燈闌有恨花不結妝䑓塵慘¶
恨班班半生偶得一錦字道是前年戰時苦一朝血杵¶
煙藪除腰間斜挂三珠虎妾心自喜還自驚門前忽聞¶
凱歌聲錦衣繡服歸故里不思昔日别離情别離之情¶
幾青草鏡裏容顔為君老黄金白壁買嬌娥洞房只道¶
新人好¶
<pb:KR4h0160_WYG_035-37a>¶
　　題二宫人琴壺圗¶
行雲留影雪㺯香藕絲織翠芙蓉裳春風拂拂蘭蕙芳¶
金殿不鎖雙鴛鴦冰弦素手弹鳳凰玉壺投矢聲玎璫¶
花落無人春寂寂侍女空抱琵琶泣誰知絶代有佳人¶
不解傾城與傾國笙歌别院留春住婵娟千古蛾眉妒¶
却笑長門閉阿嬌黄金好買相如賦¶
　　送景南彦上人歸江西¶
登髙傷逺别鴻雁幾行飛萬木江頭落一僧船上歸故¶
<pb:KR4h0160_WYG_035-37b>¶
山秋嶂逺殘日晚鐘㣲亦有同袍者多應候竹扉¶
　　偕趙逢吉避暑石頭城日莫余歸逢吉留宿山中¶
　　　次日寄逢吉并長老珪白巗¶
竹下一僧坐城頭獨客還星河下平地風露滿空山犬¶
吠松林外燈眀石壁間故人借禅榻心共白雲閒¶
　　九月七日舟次寳應縣雨中與天與弟别¶
解䌫不忍發船頭雨濕衣汝兄猶是客吾弟獨先歸行¶
役關山逺虗名骨肉稀如何淮上雁不作一行飛¶
<pb:KR4h0160_WYG_035-38a>¶
　　送南䑓從事劉子謙之遼東¶
徃復一萬里嗟君已兩行朔風吹野草寒日下邉城策¶
馬犯霜雪逢人問路程歸期在何日應是近新正¶
　　登烏石山仁王寺横山閣¶
千尺青蓮座煙霞擁地靈山川幾緉辰日月兩浮萍鳥¶
沒天垂海龍歸水在瓶深堂説法夜應有石頭聴¶
　　寄石民瞻¶
京口石彭澤詩懐似鶴形蒼天容老健白髮照江清夜¶
<pb:KR4h0160_WYG_035-38b>¶
鼎薫鷄舌秋袍織鳳翎醉扶緑玉杖應望石頭城¶
　　題舊縣驛¶
髙樹日停午斜飛燕子風一身千里外孤館萬山中作¶
客辭家久聞人問歳豐村村桑柘桞羸馬厭西東¶
　　寄王御史¶
御史傳天語飛霜到海垠浙江潮似雪閩土臘如春孤¶
客見明月亂山愁逺人何時動歸興家有白頭親¶
　　山中懐友二首(此詩又見/黄晋卿集)¶
<pb:KR4h0160_WYG_035-39a>¶
自是麒麟種卑棲又幾年故廬南雪下短褐北風前歳¶
莫山林痩天髙雨露偏惟應丈夫志未受故人憐¶
卓犖恒山秀相逢幾抱琴五年風雨别四海弟兄心嶺¶
外梅花逺山中桂葉深定知嵇叔夜髙興滿雲林¶
　　溪行中秋望月¶
去歳南閩客今年此日還中秋八月半一水萬山間皓¶
月飛圓鏡迴流轉曲環擕家共清賞何異在鄉關¶
　　遊梅仙山和唐人韻二首¶
<pb:KR4h0160_WYG_035-39b>¶
絶頂尋仙跡寒泉照病容棲鸞多種竹爱鶴莫移松丹¶
藥人來乞山粳手自舂秋深霜葉滿麋鹿日相逢¶
仙人不可見借鶴過仙家夜卧千峰月朝餐五色霞祠¶
空風埽葉人去鹿銜花歸隠知何日分鑪學鍊砂(胡元/瑞詩)¶
(藪云天錫誦法青蓮如海嶂連雲起江潮入市流故廬/南雪下短褐北風前夜卧千峰月朝餐五色霞朔風吹)¶
(野草寒日下邉城句格宏整/在大厯元和間殊不多得也)¶
　　舊劔(以下三題係和呉贊甫齋/中十詠亦見黄晉卿集)¶
憶昔蛟龍劔提擕竟出門紅塵走馬䖏白日報人恩歳¶
<pb:KR4h0160_WYG_035-40a>¶
月銅花澀雲烟牛斗昬凄然中夜舞囬首暗銷魂¶
　　塵鏡¶
古鏡色如墨千年獨此留玉䑓塵網暗珠匣土花浮莫¶
笑塵埃滿曽令鬼魅愁蟠龍今巳化雲雨夢悠悠¶
　　卧鐘¶
龍簴久摧折深埋奈爾何耕民誰睥睨野衲自摩挲雅¶
奏多年歇銘文幾字訛斜陽荆棘裏長伴舊銅駝¶
　　登鎮陽龍興寺閣觀銅鑄觀音像¶
<pb:KR4h0160_WYG_035-40b>¶
眼中樓觀(一作/閣)見應稀鐵鳳棲簷勢欲飛天半(一作/外)寳¶
花飄(一作/開)閣道月中桂子落僧衣髙擎玉露仙人掌上¶
礙銀河織女機全趙堂堂遺物在山川良是昔人非¶
　　䑓山懐古(一作越/䑓懐古)¶
越王故國四圍山雲氣猶屯虎豹關銅(一作/鐵)獸暗随秋¶
露泣海鴉多背夕陽還一時人物風塵外千古英雄草¶
莽間日莫鷓鴣嗁更急荒䑓叢(一作/苔野)竹雨斑斑¶
　　題揚州驛¶
<pb:KR4h0160_WYG_035-41a>¶
銀燭髙燒照不眠呼兒飲馬吸清泉寒砧萬户月如水¶
塞鴈一聲霜滿天金縷欵歌來枕上銀瓶索酒到亭前¶
明朝走馬燕山道羸得紅樓説少年(鴈門集過廣陵驛/一首云秋風江上)¶
(芙蓉老階下數株黄菊鮮落葉正飛揚子渡行人又上/廣陵船寒砧萬戸月如水老鴈一聲霜滿天自笑棲遲)¶
(淮海客十年/心事一燈前)¶
　　四時宮詞四首¶
御溝漲暖綠潺潺風細時聞響珮環芳草宫門金鎖閉¶
桞花簾幕玉鈎閒夢囬繡枕聴黄鳥困倚雕䦨看白鷴¶
<pb:KR4h0160_WYG_035-41b>¶
落盡海棠天不管修眉慚(一作/凝)恨鎖春山¶
日長縫就縷(一作/鬰)金衣髙桞風輕(一作/清)拂翠眉(一作/絲)閒¶
倚小樓題畵扇但聞别院笑弹棊主家恩爱有時盡賤¶
妾心情無限思又向晚凉新浴罷琵琶自撥斷腸詞¶
宮溝水淺不通潮凉露瑶街濕翠翹天晚(一作/逺)不聞青¶
玉佩月明偷㺯紫雲簫正宮夜半羊車過(一作/近)别院秋¶
深鸛駕遥却把閒情望牛女銀河烏鵲早成橋¶
悄悄深宮不見人倚門(一作/闌)惟有(一作/覩)石麒麟芙蓉帳¶
<pb:KR4h0160_WYG_035-42a>¶
冷愁長夜翡翠簾垂隔小春天逺難通青鳥信瓦(一作/風)¶
寒欲(一作/似)動白龍鱗夜(一作/更)深怕有羊車到自起籠燈¶
照雪塵¶
　　酌桂芳庭¶
桂枝秋露洗銀瓶醉裏題詩記荅曽接竹池通丹井水¶
隔松人誦紫珠經茶香石鼎燒紅葉酒渇冰盤破紫菱¶
一帯鍾山青未了碧窻雲氣護龍亭¶
　　次韻¶
<pb:KR4h0160_WYG_035-42b>¶
江南三月踏殘芳白苧衣輕樹影凉曲巷銀燈先馬去¶
誰家翠袖隔簾香細歌金縷鳴牙板新酒檀槽出玉漿¶
卧病日長思徃事買舟乗興過滄浪¶
　　章貢道中¶
多情明月落船傍萬里孤城望帝鄉客裏已無金馬詔¶
篋中猶有賜衣香嶺南地溼家山莫天上風㣲殿閣凉¶
憶得當年曽夜直玉龍銀箭漏聲長¶
　　吉安道中¶
<pb:KR4h0160_WYG_035-43a>¶
西風吹鴈不成行萬里孤舟下夕陽度峽冷風敧客帽¶
巻簾凉月落琴牀江湖水滿鷗偏樂花桞春深馬正忙¶
又看青原山色好故鄉歸計喜相將¶
　　采石漫興(雁門集誤作/章貢道中)¶
誰計將軍亡國時江東父老鬢如絲古今天塹幾千里¶
南北樓船百萬師中國一蜚傳檄箭(一作/箭檄)南朝漫有渡¶
江碑太平到處山如畵暖日晴風(一作/嵐)颺酒旗¶
　　次韻登凌歊䑓¶
<pb:KR4h0160_WYG_035-43b>¶
山勢如龍去復廽閒雲野望䕶崇䑓離宮夜有月髙下¶
輦路日無人徃來春色不随亡國盡野花只作舊時開¶
斷碑衰草荒煙裏風雨年年上緑苔¶
　　宿青陽雲松䑓¶
縣門遥接九華山日日天開圗畵看雲氣曉連銅篆濕¶
翠光晴鎖硯池寒人間官府紅塵馬天上神仙白玉盤¶
髙卧雲松定何日仰扳北斗夜闌干¶
　　過五溪¶
<pb:KR4h0160_WYG_035-44a>¶
萬壑泉聲下五溪小凉天氣下溪時相逢橋上無非客¶
行盡江南都是詩苦雨最嫌鳩喚急爱山不厭馬行遲¶
幾時宿向華峰頂露月蕭蕭生桂枝¶
　　夢登髙山得詩¶
杖藜䂿破碧崔嵬夢裏清遊樂未囬萬壑泉聲松外去¶
數行秋色鴈邊來文章小杜人何在風雨重陽菊自開¶
山路雲深行客倦竹雞飛上獨春䑓¶
　　復題平望驛¶
<pb:KR4h0160_WYG_035-44b>¶
秋雨黄華下九天又随歸鴈過呉川荒村有火夜投宿¶
野渡無人秋放船中酒不堪連夜飲思家無奈五更前¶
歸來却被青山笑萬丈黄塵兩鬢煙¶
　　過髙郵射陽湖雜詠九首¶
飄蕭樹梢風淅瀝湖上雨不見打魚人菰蒲鴈相語¶
秋風吹白波秋雨鳴敗荷平湖三十里過客感秋多¶
野鶴如人長迎風理毛羽獨立秋雨凉人來忽飛去¶
雨溼鼓聲重風匀湖面平官船南北去帆影挂新晴¶
<pb:KR4h0160_WYG_035-45a>¶
白鷺爱秋水獨立仍自行得魚固偶爾驚喜亦常情¶
秋水落紅衣秋波日瀟灑不見采蓮人惟逢捕魚者¶
霜落大湖淺漁家懸破罾此時生計别小艇賣秋菱¶
捕魚湖中水賣魚城市裏夫婦一葉舟白頭共生死¶
大罾一丈闊小舟一葉輕相傳子與孫終古無人爭¶
　(盧琦圭齋集載過髙郵五言古詩一首稍有異同附/記於此飄蕭樹梢風淅瀝湖上雨不見打魚人菰蒲)¶
　(鴈相語秋風吹白浪秋雨鳴敗荷平湖三十里過客/感秋多白鷺爱秋水獨立仍自行得魚固偶爾驚喜)¶
　(亦常情沙邉見漁家捕魚湖心裏夫婦同操舟白頭/共生死破罾一丈闊小舟一葉輕相傳子與孫終古)¶
<pb:KR4h0160_WYG_035-45b>¶
　(無戰/爭)¶
　　病中雜詠二首¶
為客家千里思歸月半樓木犀開欲盡病裏過中秋¶
病形如瘦鶴照影向秋池自有冲霄志游魚莫見疑¶
　　憩奉真道院¶
落花風颺步虗聲翠草𤣥芝爛漫生過客不知春早晩¶
午窻晴日睡聞鸎¶
　　渡淮即事¶
<pb:KR4h0160_WYG_035-46a>¶
楊花㸃㸃衝帆過燕子雙雙掠水飛淮上漁人閒不得¶
船頭對結綠蓑衣¶
　　春詞¶
深宫盡日垂珠箔别殿何人度玉箏白面内官無一事¶
隔花時聴打毬聲¶
　　秋詞(鴈門集/作宮詞)¶
清夜宮車出建章紫衣小隊兩三行石(一作/曲)闌干畔(一/作)¶
(外/)銀燈過照見芙蓉葉上霜¶
<pb:KR4h0160_WYG_035-46b>¶
　　上京即事五首¶
大野連山沙作堆白沙平處見樓䑓行人禁地避芳草¶
盡向曲䦨斜路來¶
祭天馬酒灑平野沙際風來草亦香白馬如雲向西北¶
紫駞銀甕賜君王¶
牛羊散漫落日下野草生香乳露甜巻地朔風沙似雪¶
家家行帳下氊簾¶
紫塞風髙功力强王孫走馬獵沙場呼鷹腰箭歸來晚¶
<pb:KR4h0160_WYG_035-47a>¶
馬上倒懸雙白狼¶
五更寒襲紫毛衫睡起東窻酒尚酣門外日髙晴不得¶
滿城濕露似江南¶
　　将遊茅山先寄道士張伯雨¶
借騎白鶴訪茅君琪樹秋聲隔夜聞料得山中張道士¶
開門先埽鶴巢雲¶
　　春日鎮陽桞溪道院¶
城外青溪出洞門道人歸去日長曛桞花滿地無人埽¶
<pb:KR4h0160_WYG_035-47b>¶
隔水遙看是白雲¶
　　將入閩趙郡崔好徳求題輿地圗¶
月輪西轉日生東四海車書總㑹同騎馬出門天萬里¶
山川長在别離中¶
　　阻風南露筋過羅漢寺登樓看山茶¶
野寺尋春酒未醒不知幾日過清明小䦨干外東風急¶
一樹山茶落晚晴¶
　　登姑蘓䑓¶
<pb:KR4h0160_WYG_035-48a>¶
閶門楊桞自春風水殿幽花泣露紅飛絮年年滿城郭¶
行人不見館娃宮¶
　　蘭溪舟中¶
水底霞天魚尾赤春波緑占白鷗汀越船一葉蘭溪上¶
載得金華一半青¶
　　黄亭驛曉起¶
積雨莓苔上壁青曉寒山館夢初醒鷓鴣聲裏流年度¶
自是行人不忍聴¶
<pb:KR4h0160_WYG_035-48b>¶
　　和經歴楊子承曉發山館¶
夢囬山館月西斜曙色千峰動紫霞杜宇一聲山竹裂¶
鷓鴣飛上野(一作/海)棠花¶
　　經歴司莫春即事¶
霞飛海燕拂簾過風巻魚鱗翦綠波閒倚石䦨数春事¶
滿池紅雨落花多¶
　　題淮安王氏小樓¶
拂曉樓窻一半開樓前昨夜浪如雷滿江梅雨風吹散¶
<pb:KR4h0160_WYG_035-49a>¶
無數青山渡水來¶
　　醉起(鴈門集/作宮詞)¶
楊桞樓心月滿牀錦屏繡褥夜生香不知門外春多少¶
自起(一作/半醉)移燈照(一作/看)海棠¶
　　宮詞¶
駿馬驕嘶嬾著鞭晚凉騎過御樓前宮娥不識中書令¶
借問誰家美少年¶
　　題進士索士巖詩巻士巖與余同牓又同為燕南¶
<pb:KR4h0160_WYG_035-49b>¶
　　　官由翰林編修為御史臺掾兼經筵檢討除為¶
　　　燕南㢘訪經歴¶
憶昔登天府文華萃帝鄉俊才魚貫列多士鴈成行寳¶
劔懸秋水驪珠耿夜光三塲如拾芥一箭巳穿楊上策¶
師周孔蜚聲陋漢唐鳳池開御宴虎牓出宮牆賜笏丘¶
山重恩袍雨露香天花皆翦翠法酒盡封黄冠蓋遊三¶
日聲名滿四方歴階超宰輔捧表謝君王第甲分三館¶
鐫碑立上庠曲江嘉宴㑹合席盡才良契誼同昆弟比¶
<pb:KR4h0160_WYG_035-50a>¶
和鼓瑟簧誓辭猶在耳離思各驚腸䑓閣需材器儒林¶
作棟梁超遷烏府掾輝映繡衣裳迫宴封幾事平明出¶
奏章日披墳典舊時念簿書忙檢討超經幄論思近御¶
牀聖朝稽古道日莫下廽廊羈旅燃薪桂長吟出錦坊¶
弱妻貧且病羸馬瘦仍僵窮巷廽車轍空厨泛酒漿故¶
人傳奏目請便趣行裝皇極三䑓重燕南各道昌承恩¶
辭魏闕攬轡去恒陽曉幕芙蓉露秋空栢樹霜諸司循¶
直矢羣吏肅宏綱漢水浮神馬岐山出鳳凰行須冠獬¶
<pb:KR4h0160_WYG_035-50b>¶
豸已見走豺狼慚愧蓬蒿葉乗風亦下翔¶
　　石夫人¶
危危獨立向江濱四伴無人水作鄰綠鬢懶梳千載髻¶
朱簷不改萬年春雪為膩粉憑風傅霞作臙脂仗日匀¶
莫道臉前無寳鏡一輪明月照夫人¶
　　竹枝詞¶
湖上美人弹玉箏小鸎飛度緑窻楞沈郎雖病多情在¶
倦倚屏山不厭聴¶
<pb:KR4h0160_WYG_035-51a>¶
　　題北固山無傳上人小樓¶
甕城春寂寂石磴草斑斑倚杖髙低月登樓逺近山百¶
年詩句裏三國酒杯間自嘆黄塵客來消半日閒¶
　　正覺寺晩歸贈益山長老¶
粥魚聲巳罷日莫掩柴扉送客月在地出山雲滿衣燈¶
明聞犬吠松暗見螢飛深夜長廊靜多應獨自歸¶
　　送管十班監憲除廣西宣慰使¶
持節曽臨江漢上分符又入瘴雲間花驄一日行千里¶
<pb:KR4h0160_WYG_035-51b>¶
金虎三珠照百蠻露帳旌旗天接水星營鼓角月連山¶
九重應有平猺詔日聴將軍奏凱還¶
　　述懐¶
客程去住與身違誤擲漁竿下釣磯好客不來門户俗¶
逺親相棄信音稀青春背我堂堂去黄葉無情片片飛¶
遥望家山搔短髮故園酒熟蟹螯肥¶
　　飛鳴宿食鴈¶
年去年來年復年帛書曽達茂陵前影連薊北雁横塞¶
<pb:KR4h0160_WYG_035-52a>¶
聲斷江南霜滿天雨暗蘆花愁夜渚露香菰米下秋田¶
平生千里與萬里塵世網羅空自縣¶
　　題半山寺¶
今日偶成林壑趣清幽恨未得從容龍歸石洞半山雨¶
潮巻天風十里松春路泥深多滑馬晚樓霧重只聞鐘¶
荆公舊隠知何䖏囬首蒼茫第幾重¶
　　游金山¶
約客同游買渡船閒觀古刹禮金仙山中好景無多地¶
<pb:KR4h0160_WYG_035-52b>¶
天下知名第一泉佛閣齊雲浮海雨客帆過寺帯風煙¶
當年郭璞因何事來𦵏江心作浪傳¶
　　西湖絶句六首(見田汝成/西湖志餘)¶
湧金門外上湖船狂客風流憶徃年十八女兒揺艇子¶
隔船笑擲買花船¶
少年豪飲醉㤀歸不覺湖船旋旋移水面夜凉銀燭小¶
越娘低唱月生眉¶
紫騮驕蹋落花泥二月江城雨過時拂曉市河春水滿¶
<pb:KR4h0160_WYG_035-53a>¶
小船多半載呉姫¶
惜春曽向呉船宿酒渇呉姫夜破橙驀聴郎君呼小字¶
轉頭含笑背銀燈¶
待得郎君半醉時笑將紈扇索題詩小紅簾巻春波綠¶
渡水楊花落硯池¶
垂桞隂隂蘓小家滿湖飛燕趁楊花繁華一去風流減¶
今日横隄幾樹鴉¶
　　次韻王侍郎遊湖¶
<pb:KR4h0160_WYG_035-53b>¶
綺席新凉舞裏偏賞心輸與使君專螺盃注酒揺紅浪¶
綵扇題詩染緑煙一鏡湖光開曉日萬金花氣漲晴天¶
湧金門外春如海畫舫笙歌歩歩仙¶
　　紀事(見瞿宗吉/歸田詩話)¶
當年鐵馬遊沙漠萬里歸來㑹二龍周氏君臣空守信¶
漢家兄弟不相容祗知奉璽傳三讓豈料遊魂隔九重¶
天上武皇亦灑淚世間骨肉可相逢¶
　(宋吉云薩天錫以宮詞得名其詩清新綺麗自成一/家大率相類惟紀事一首直言時事不諱盖泰定帝)¶
<pb:KR4h0160_WYG_035-54a>¶
　(崩于上都文宗自江陵入據大都而兄周王逺在沙/漠乃權攝位而遣使迎之下詔四方云謹候大兄之)¶
　(志以遂固讓之心及周王至迎見于上都歡宴一集/暴卒復下詔曰夫何相見之頃宮車弗駕加諡明宗)¶
　(文宗遂即真皆武宗子/也故天錫末句云然)¶
　¶
　¶
　¶
　¶
　¶
<pb:KR4h0160_WYG_035-54b>¶
　¶
　¶
　¶
　¶
　¶
　¶
　¶
　元詩選初集巻三十五¶
