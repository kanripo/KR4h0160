# -*- mode: mandoku-view; -*-
#+TITLE: 元詩選
#+DATE: 2015-08-25 00:43:33.387605
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 初集卷五十六
<pb:KR4h0160_WYG_056-1a>¶
欽定四庫全書¶
　元詩選初集卷五十六　　庶吉士顧嗣立編¶
　　寄張伯雨(以下鐵崖集/)¶
句曲先生非隱淪苦嫌城市客來頻每瞻湖上青烏去¶
不覺山中白兔馴古洞神𤓰圓佀斗空林老茯長如神¶
金鐘玉几我所愛鶴氅烏巾許卜鄰¶
　　送羅太初北游¶
聚散何如水上漚君行朔漠我東州三年風雨同為客¶
<pb:KR4h0160_WYG_056-1b>¶
一日江湖各問舟古木殘陽栖短景清琴凉月照高秋¶
燕山驛路四千里歸夢還能到此不¶
　　游開元寺憩緑隂堂(為開元寺長/老秀石公賦)¶
韋郎句中尋晝寂刼灰不盡緑層層鴻文重紀青城客¶
内典新傳瀑布僧石佛浮江輕佀葉神珠照鉢隠如燈¶
杪欏樹子風前落吹滿(一作/傍)恩公舊毾㲪(音榻登西域/毛席大牀前)¶
(小榻以/上香者)¶
　　贈溧陽馬閒雲鍊師¶
<pb:KR4h0160_WYG_056-2a>¶
閒雲隠者一區宅相直芝山半面開劒氣上天㸔北斗¶
鶴人作語過蓬萊樵柯石爛圍棋在梅洞雲深采藥回¶
相約丹陽尋祖武三花髻子市中來¶
　　四月四日偕蜀郡袁景文大梁程冲霄益都張翔¶
　　逺雲間吕徳厚㑹稽胡時敏汝南殷大章同¶
　　游錢氏别墅飲于菊亭僧舎賦此書于壁¶
山公今日飲何處為愛東池似習池喬木尚傳錢相宅¶
蒼苔已上岳公碑井羵或從雙劒起(一作/出)石人夜逐五¶
<pb:KR4h0160_WYG_056-2b>¶
丁移中天艮岳為平地可但平泉草木悲¶
　　追和鮮于公寄山齋先生釣石詩¶
星灘分得小雙臺不染東華半㸃埃爽氣時從仙掌出¶
青天忽見岳蓮開雲根逺帶桐江水夜雨新生海眼苔¶
九朶峯前成屢憶不隨霜鶴寄詩來¶
　　送錢思復之永嘉山長¶
湖頭送客綵舟移青雀飛來花滿枝進士舊傳羅刹賦¶
佳人新唱竹枝詞黄桐錦樹秋風早青奥紅雲海日遲¶
<pb:KR4h0160_WYG_056-3a>¶
思逺樓前約相見西山煙雨畫新眉¶
　　送費夢臣北上并簡十八丈¶
桃花新水漲湖頭今日南風起戍樓雲近紫臺龍虎氣¶
春回青海鳳麟游簫韶美頌從容上光範長書次第投¶
為問湖南名奉使緑衣驄馬正風流¶
　　錢塘懷古率堵無傲同賦(一作詠/白塔)¶
天山乳鳳飛來小南渡衣冠又六朝刼火自焚楊璉塔¶
箭鋒猶抵伍胥潮燐光夜附山精出龍氣秋隨海霧消¶
<pb:KR4h0160_WYG_056-3b>¶
惟(一作/獨)有宫人斜畔月多情還(一作/猶)自照吹簫¶
　　訪倪元鎭不遇¶
霜滿船篷月滿天飄零孤客不成眠居山久慕陶𢎞景¶
蹈海深慚魯仲連萬里乾坤秋佀水一窗燈火夜如年¶
白頭未遂終焉計猶欠蘇門二頃田¶
　　西湖¶
西湖風景開圖畫墨客騷人入咏嗟扇底魚龍吹日影¶
鏡中鸎燕老年華蘇堤物換前朝桞葛嶺人耕故相家¶
<pb:KR4h0160_WYG_056-4a>¶
今古(一作/日)消沈一杯水兩峯長照夕陽斜¶
　　留别浯溪諸友¶
浯溪長揖向蘭溪偶及高秋欲半時明月不分天逺近¶
故人相望浙東西青山木落千檣立滄海潮來萬馬馳¶
倚棹歌䦨離思作今宵風雨倍凄凄¶
　　次韻黄大癡豔體¶
千枝燭樹玉青蔥緑紗照人江霧空銀甲辟絃斜鴈柱¶
薰花撲被熱鴛籠仙人掌重初承露燕子腰輕欲受風¶
<pb:KR4h0160_WYG_056-4b>¶
閒寫惱公詩已就花房自𢷬守宫紅¶
　　寄衛叔剛¶
二月春光如酒濃好懷每與故(一作/可)人同杏花城郭青¶
旗雨燕子樓臺玉笛風錦帳將軍烽火外鳳池仙客碧¶
雲中憑誰解釋春風恨(一作/情重)只有江南盛小叢¶
　　𤣥霜臺為吕希顔賦¶
仙家樓若有𤣥霜無奈今宵月色凉露下金莖仙掌白¶
光生玉兔雪睂蒼道人醉寫榴皮字仙客饑分寳屑糧¶
<pb:KR4h0160_WYG_056-5a>¶
愛我西䦨吹鐵笛碧雲千里鴈飛長¶
　　和吕希顔¶
雨過長江五月秋主家讌客林塘幽苦無竒字從人問¶
賴有清尊消我憂道士舊游尋赤壁美人相見憶羅浮¶
休官便擬璜溪住蓴菜鱸魚不外求¶
　　題春江漁父圖¶
一片青天白鷺前桃花水泛住家船呼兒去換城中酒¶
新得槎頭縮頸鯿¶
<pb:KR4h0160_WYG_056-5b>¶
　　郭天錫春山圖¶
不見朱方老郭髯大江秋色滿疎簾醉傾一斗金壺汁¶
貌得江心兩玉尖¶
　　飛絮¶
春風門巷欲無花絮起晴風落又斜飛入畫簾空惹恨¶
不知楊栁在誰家¶
　　呉詠十章用韻復正宗架閣¶
館娃宫裏落花多春色撩人可奈何南省風流又架閣¶
<pb:KR4h0160_WYG_056-6a>¶
宫才解賦館娃歌¶
曾侍虚皇第二筵鐵仙輕脫故依然江州坐上初相見¶
還識人中孟萬年¶
杜牧尋春苦未遲水晶宫裏舊題詩小鬟莫訝腰如束¶
善唱白家楊桞枝¶
馬上郎君出帝城璚林宴裏記相迎呉山呉水新迎送¶
學唱陽關第四聲¶
淮南八月鴈初過奉使槎回烏鵲河十里揚州花底散¶
<pb:KR4h0160_WYG_056-6b>¶
五陵年少已無多¶
夏駕湖頭朱雀舟湖光山色不勝秋丘中不見金銀氣¶
臺上閒看麋鹿游¶
江上梅花鐵石心江南腸斷越人吟南垣閣老多情甚¶
才見梅花便抱琴¶
鴟夷仙去五湖船故國何人憶計然昨夜洞庭秋水長¶
夢聞廣樂下鈞天¶
黄菊初華客未歸登高自試苧羅衣眞娘墓上好紅葉¶
<pb:KR4h0160_WYG_056-7a>¶
伍相祠前多翠㣲¶
地行仙子羊權家曾降山中萼緑華三十六橋明月夜¶
姑蘇城内有瓊花(官妓名璚花宴者/新自維揚來蘇州)¶
　　奉題伏生受書圖¶
瓜丘崩北斗藏典墳孰求楚左相金絲未壞孔子堂濟¶
南老生教齊魯綿蕝禮生何足伍挾書嚴禁禁未開盤¶
詰誰能禁齊語百年禮樂當有興天子好文開太平百¶
篇大義喜有託十三女口傳嚘嚶太常掌故親往受百篇¶
<pb:KR4h0160_WYG_056-7b>¶
僅遺二十九河内女兒還自疑老人屋中有北斗建元¶
博士孔襄孫五十九篇為訓文嘉唐悼桀空有詔孔氏¶
全經誰與論倪家書生能受學一篇薦上原非樸賞官¶
得列中大夫帝軌皇塗未恢擴漢家小康黄老餘烏用¶
司空城旦書蓋(音/闔)師言治在何處後世徒走陳農車(陳/農)¶
(車漢成/帝時人)¶
　　題二喬觀書圖¶
喬家二女雙芙蓉一代國色江之東亂離唯恐埋百草¶
<pb:KR4h0160_WYG_056-8a>¶
豈料一日俱乘龍江東子弟孫郎䇿同住周郎道南宅¶
弟兄不減骨肉親喜作喬家两嬌客明年符死鏡中妖¶
銅雀春深愁大喬自是阿瑜能了事黄星一道隨煙¶
銷小喬初嫁有如此天下三分從此始風流顧曲本多¶
才風雨雞鳴戒君子喬家教女善詩書豈比小姑持刃為帳¶
中草檄名漢賊已知事屬方頤兒君不見阿瞞老贖蔡¶
文姬博學才辯何所施天下羞誦胡笳詞¶
　　題王粲登樓圖¶
<pb:KR4h0160_WYG_056-8b>¶
臨洮水涸銅人毁西園青青草千里秦川公子走亂離¶
痩馬疲童面如鬼(粲貌/甚瘦)俊君威名跨海南虎視走鹿何¶
眈眈可憐膝下盡豚犬誰復大厦收楩楠落月樓頭髀¶
空拊目斷神州隔風雨平生不識大耳公座上客歸丞¶
相府春深銅雀眼中蒿攬涕尚復思登高江山破碎非¶
舊土版圖何日還金刀荆臺高樓已荆棘丹青寫賦工¶
何益君不見袁家有客能罵賊將軍頭風重草檄¶
　　題陶淵明漉酒圖¶
<pb:KR4h0160_WYG_056-9a>¶
義熙老人羲上人一生嗜酒見天眞山中今日新酒熟¶
漉酒不知頭上巾酒醒亂髪吹騷屑架上烏紗洗糟糵¶
客來忽(一作/休)怪頭不冠巾冠豈為我輩設故人設具¶
在道南老人一笑猩猩貪東林法師非酒社攢睂入社¶
吾何堪家貧不食檀公肉肯食劉家天子禄頽然徑醉¶
卧坦腹笑爾阿𢎞來奉足¶
　　題陶𢎞景移居圖¶
大奴擔簦挈壺飱小奴籠雞約孤㹠雪斑鹿前雙婉孌¶
<pb:KR4h0160_WYG_056-9b>¶
水雲牯背三温黁中有玉立而長身幅巾野服為何人¶
云是永明之隱君身有黒子七星文自從夜讀葛洪傳¶
便覺白日生青雲解冠徑挂神武門蜜䖅尚拜君王恩¶
句容洞天元第八茅家兄弟遁秦臘飛宫三接十二樓¶
下聽華陽海聲狹三朝人物半凋零水丑木中文已成¶
金牛脱絡誰得箠(畫牛以金/籠頭絡之)枯龜受灼寧生靈金沙丹¶
飯饑可餉山中猶嫌呼宰相從此移家金積東滿谷桃¶
花隔秦壤畫工何處訪仙蹤修睂明目射方瞳可無雞¶
<pb:KR4h0160_WYG_056-10a>¶
犬逐牛豕栗橘葛㭾皆家僮鐵崖浮家妻子從名山亦¶
欲尋赤松華陽禮(一作/祀)郎或相逢清風喚起十八公乞¶
以玉笙雙鳳吹雌雄¶
　　唐𤣥宗按樂圖¶
大唐天子梨園師金湯(一作/城)重付軋犖(一作/緑衣)兒何人端¶
坐閱樂籍三萬纒頭不足支龜年(一作/兹)檀板阿蠻舞花¶
奴手中花如雨鈞天供奉眞天人上亦親撾(一作/搥)汝陽鼔¶
玉奴檀槽倦無力忽竊寧哥手中笛邊風吹入新貢簫¶
<pb:KR4h0160_WYG_056-10b>¶
銅池夜夢雙飛翼閤門邊(一作大/臣廷)奏塞黈聰耳譜更訪¶
(一作/傳)明月宫漁陽一震萬竅聾梨園弟子散如雨(一作/簫琶)¶
(羯鼔擲/如土)惟有舞馬傷春風¶
　　自題鐵笛道人像¶
道人鍊鐵如鍊雪丹鐵火花飛列缺神焦鬼爛愁鏌鋣¶
精魂夜語呉鈎血居然躍冶作龍吟三尺笛成如竹截¶
道人天聲閟天竅媧皇上天補天裂淮南張涯人中傑¶
愛畫道人吹怒鐵道人與笛同死生直上方壺觀日月¶
<pb:KR4h0160_WYG_056-11a>¶
　　題趙仲穆臨黄筌秋山圖¶
成都畫師稱要叔不獨錦雞兼寫竹李昇筆法最稱神¶
萬里雲山出西蜀重巒疊嶂金碧堆丹崖楓樹如花開¶
銀河著地可望不可到上有仙家十二之瓊臺峨睂玉¶
壘天邊落萬雉金城連劒閣雪山西蜀為武擔石鏡清¶
輝纒井絡江邊里牯似沉犀水怪不敢湍金堤支機石¶
在嚴眞觀浣花水落少陵溪蜀王宫殿牛羊下鼔吹却¶
入雞豚社雪飛水磨舊敲茶春釀郫筒荷熟鮝草田麥¶
<pb:KR4h0160_WYG_056-11b>¶
壠煙光薄交鹿呦吻雉角角何處山僧赤脚歸空林野¶
水日欲落呉興小趙精天機出入内府閱秘竒親摹此¶
本第一幅閉戸三月忘朝飢老夫平生有山癖草𤣥亭¶
前雙眼碧江上何處未歸來黄鶴高樓吹鐵笛¶
　　題錢選畫長江萬里圖¶
神禹劃天塹横分南北州秪今天不限南北一葦航之¶
如大溝洪源發從瞿塘口嶮峽中擘爭黄牛括漢包(一/作)¶
(甲/)湘㑹沅澧二妃風浪兼天浮青山何罪受秦赭翠黛¶
<pb:KR4h0160_WYG_056-12a>¶
依然生逺愁洞庭㣲波木葉脫有客起登黄鶴樓老瞞¶
横槊處釃酒澆江流江東數豪傑乃是孫與周東風一¶
信江上發從此鼎國曹孫劉呉南魏北後倐忽(一作/忽聞)開¶
六朝(叶/輖)江南龍虎地山水清相繆渡頭龍馬王氣歇洲¶
邊鸚鵡才名畱新亭風景豈有異長江不洗諸公羞宫¶
中金蓮步方曉後庭玉樹聲已秋何如一杯酒錦袍仙¶
人月下舟解道澄江靚(一作/浄)如練醉呼小謝開青眸鐵¶
崖散人(一作/瀟散)萬里鷗拙迹今似林中鳩不如大賈舶江¶
<pb:KR4h0160_WYG_056-12b>¶
山足勝游腰纒足跨揚州鶴樓船不用(一作/問)篷萊丘平¶
生此志苦未酬眼眀萬里移滄洲烏乎楚水尾呉淞頭¶
山河一髪瞻神州孰使我戸不出兮囚山囚¶
　　題桺風芙月亭詩巻¶
主家池館西龍塘龍塘華國參差芳秋輪軋露春雲熱¶
水風楊栁芙蓉月星橋高挂東西虹宫花小隊煙花紅¶
金絲拂鞍長袖舞夜静水涼神欲語草池夢落西堂客¶
吟詩一夜東方白¶
<pb:KR4h0160_WYG_056-13a>¶
　　謝吕敬夫紅牙管歌(并序/)¶
　吕云度廟老宫人所傳物也滄江泰娘蓋敬夫席上¶
　善倚歌以和予天忽雷者故詩中及之¶
鐵心道人吹鐵笛大雷怒裂龍門石滄江一夜風雨湍¶
水族千頭嘯悲激樓頭阿泰聚雙蛾手持紫檀不敢歌¶
吕家律吕慘不和換以紅牙尺八之冰柯五絲同心結¶
(一作/繫)龍首曾把昭陽玉人手只今流落已百年不省愁¶
中折楊柳道人吹春哀北征宫人斜上草青青呉兒木¶
<pb:KR4h0160_WYG_056-13b>¶
石悍不驚泰娘苦獨多春情為君清淚滴紅冰¶
　　紅酒歌(謝同年智/同知作)¶
揚子渴如馬文園宰官特賜桃花源桃花源頭釀春酒¶
滴滴眞珠紅欲然左官忽落東海邊渇心鹽井生炎煙¶
相呼西子湖上船蓮花博士飲中仙如銀酒色未(一作/不)¶
為貴令人長憶桃花泉膠州判官玉牒賢憶昔同醉瓊¶
林筵别來南北不通問夜夢玉樹春風前朝來五馬過¶
陋㕓贈以同袍(一作我/胷中)五色彩(一作/線)副以五鳳樓頭牋¶
<pb:KR4h0160_WYG_056-14a>¶
何以澆我磊落抑塞之感慨桃花美酒斗十千埀虹橋¶
下水泊天虹光散作眞珠涎呉娃鬬色櫻在口不放白¶
雪盈人顚我有文園渴苦無曲奏鴛鴦絃預恐沙頭雙¶
玉盡力醉未與長瓶眠徑當埀虹去鯨量吸(一作此/興吞)百¶
川我歌君扣舷一斗不惜詩百篇¶
　　題月山公九馬圖手卷為任伯温賦(并序/)¶
　任公月山九馬圖一巻馬官控而立者二渴飲者二¶
　赴飲者一共櫪秣者二立而昂首回顧者二昔韓幹¶
<pb:KR4h0160_WYG_056-14b>¶
　善畫馬實出曹將軍霸唐之畫馬稱曹韓而杜子美¶
　評曰幹惟畫肉不畫骨則幹猶未暇入曹將軍室也¶
　今公所畫法備而神完使在開元間未知與霸孰先¶
　後豈獨方駕幹而已哉其孫士珪出卷求予言故為¶
　賦卷尾¶
任公一生多馬癖松雪畫馬稱同時已知筆意有獨得¶
天育萬騎皆吾師房精夜墮池水黒龍出池中飛霹靂¶
圖中九馬氣俱王都䕶青驄尤第一一馬飲水水有聲¶
<pb:KR4h0160_WYG_056-15a>¶
兩馬齕草風雨生其餘五馬盡竒骨蠻煙洗盡桃花明¶
君不見佛郎獻馬七度洋朝發流沙夕明光任公承㫖¶
寫神駿妙筆不數江都王任公一化那可復後生畫馬¶
空多肉此圖此馬無人㸔黄金臺高春草緑(原卷題云/李黼榜第)¶
(二甲進士㑹稽楊維楨書時/捧硯者蘇臺常氏繡簾也)¶
　　袞馬圖¶
唐家内廐三萬匹畫史縑緗都熟識緑蛇連卷骨初蛻¶
一團旋風五花色濕雲乍洗烏龍池金索掣斷愁欲飛¶
<pb:KR4h0160_WYG_056-15b>¶
奚官獨立桺隂下手把玉鞭將贈誰¶
　　飲馬圖¶
佛郎新來雙象龍鼻端生火耳生風臨流飲水如飲虹¶
波光倒吸王良宫吁嗟青海頭白磧尾渇烏一失金井¶
水長城窟逺腥風起¶
　　正面黄¶
鼎湖乘黄忽已仙龍池霹靂飛青天玉臺萬里在足下¶
青絲挽住春風前嶷如長鶴静不騫仗下肯受庸奴鞭¶
<pb:KR4h0160_WYG_056-16a>¶
主恩一顧百金重不辭正面當君憐¶
　　背立驪¶
首昂渴烏胯山峙拂階一把銀絲委金羈脫免勢無前¶
踣鐵盤攢忽如掎淺髖大脰方爭塗忍使驪龍老埀耳¶
倚風背立非背恩駝錦秋高為君起¶
　　趙大年鵝圖¶
鏡湖湖上春波明灣碕樹樹鵝黄青上有金衣弄簧舌¶
下有紅掌浮繡翎舂鋤(鷺/也)一白能自好尚嫌性帶鸕鷀¶
<pb:KR4h0160_WYG_056-16b>¶
腥眼明見此羣鸐鸐不與匹鳥爭春晴大年筆法如蘭¶
亭宛頸箇箇由天成艮宫流落二百載胡賈不厭千金¶
争却恨㑹稽内史無此筆為人辛苦書黄庭¶
　　月梅(以下鐵籠詩集/)¶
天上清虚府人間香影家阿剛斫桂斧只合種梅花¶
　　雨竹¶
倚石添新筍爭妍箇箇添佳人聽春雨笑隔水晶簾¶
　　秋江晚渡圖¶
<pb:KR4h0160_WYG_056-17a>¶
船泊大江口行人與馬爭不如漁艇子高卧待潮平¶
　　詠石榴花¶
密幄千重碧疎巾一拶紅花時隨早晚不必嫁春風¶
　　秋鴈圖¶
野水江湖逺秋風蘆葉黄南飛舊兄弟一一自成行¶
　　織錦圖¶
秋深未寄衣絡緯上寒機斷織曾相戒夫君不用歸¶
　　題米芾小景¶
<pb:KR4h0160_WYG_056-17b>¶
煙霧林梢出蒼翠望中分山澑雜人語溪雲亂鶴羣石¶
梁逢釋子嵒屋隱徴君皴皵誰家筆披圖有篆文(皵七/迹反)¶
(皮細也米元章/有皴皵畫法)¶
　　畱題毗山松風竹月亭¶
蕩舟北郭外華表見新亭水作游龍勢山為偃月形怪¶
松蟠水赤高竹上山青一束生芻意千秋地下靈¶
　　題邊魯生梨花雙燕圖¶
燕燕兩于飛璚樓莫雨㣲春風歌白雪夜月夢烏衣對¶
<pb:KR4h0160_WYG_056-18a>¶
語寄宫樹營巢接禁闈江南花事晚疑是苦思歸¶
　　題山居圖(以下鐵笛詩/)¶
千澗沄沄一徑通長松盡入白雲中徵君更在山深處¶
滿谷桃花爛漫紅¶
　　雨後雲林圖¶
(缺/)雲載山山欲行橋頭雨餘春水生便須借榻雲林館¶
卧聽仙家雞犬聲¶
　　狼山晚晴圖¶
<pb:KR4h0160_WYG_056-18b>¶
樵東風雪夜無邊一别狼山已幾年今日江南攜畫看¶
玉峯十二倚青天¶
　　題芭蕉美人圖¶
髻雲淺露月牙彎獨立西風意自閒書破緑蕉雙鳳尾¶
不隨紅葉到人間¶
　　題凌波仙圖¶
帝子乘風下九疑含情欲去更遲遲獨憐江草年年長¶
曾見凌波解佩時¶
<pb:KR4h0160_WYG_056-19a>¶
　　題撚花仕女圖¶
寫罷桃花扇底詩木香手撚小枝枝靈犀一㸃春心密¶
不許牆東野蜨知¶
　　水墨四香畫¶
玉龍聲嘶五更了緑衣倒挂榑桑曉道人衝寒酒未醒¶
梨花零落春雲小¶
　　瑞香花¶
一團華蓋翠亭亭萬箇丁香露欲零日炙錦薫眠不得¶
<pb:KR4h0160_WYG_056-19b>¶
玉人扶起酒初醒¶
　　題柯敬仲竹木¶
洞庭秋盡水增波光動珊瑚碧樹柯夜半仙人騎紫鳳¶
滿天清影月明多¶
　　題王元章畫梅¶
舊時月色有誰歌拔劒王郎鬢已皤惆悵東風舊詞筆¶
南枝香少北枝多(此詩玉山雅/集作鄭元祐)¶
　　四馬挾彈圖¶
<pb:KR4h0160_WYG_056-20a>¶
八駿瑶池一半歸錦袍欲脫玉腰圍君王手挾流星彈¶
莫打慈烏繞樹飛¶
　　出獵圖¶
燕支花開春日暉從官游騎去如飛分明一段龍沙景¶
白鴈黄羊好打圍¶
　　題墨鴈¶
黄沙衰草羽毿毿八月天山冷不堪昨夜朔風吹過影¶
盡將秋色到天南¶
<pb:KR4h0160_WYG_056-20b>¶
　　夜宴范氏莊¶
南弁山間多翠㣲池塘處處涵清暉丹泉釀酒名千日¶
花樹成窠大十圍童子單衣碧鶴立美人兩袖彩鸞飛¶
臨分㪅作嬉春約賸載紅船白苧衣¶
　　題孟珍玉澗畫岳陽小景¶
岳陽樓上望君山山色蒼涼十二鬟劒氣拂雲連翠黛¶
珮聲挑月過滄灣洞庭水落漁船上雲夢秋㴱獵客還¶
最憶老仙吹鐵笛馭風時復往來閒¶
<pb:KR4h0160_WYG_056-21a>¶
　　承天閣¶
荆棘荒涼繞故宫梵樓突兀畫圖中地連滄海何由斷¶
月墜青天不離空蝃蝀著簷秋易雨蒲牢吼屋夜還風¶
越南羈旅登臨倦書賦囚人日月籠¶
　　題張長年雪篷¶
故人今在霅之濵風雪孤篷未苦貧二載溪頭見安道一¶
蓑江上覓𤣥眞飯烝(一作/風清)菰米香生夜被擁(一作/月白)蘆花¶
夢繞春莫說江都錦帆事蕪城煙雨正愁人¶
<pb:KR4h0160_WYG_056-21b>¶
　　龍眠居士畫捫蝨圖(以下草𤣥閣後集/)¶
困敦游兆稽堯史眞卿夜降條山裏仙官豈榮璽書紙¶
銅符傳信八子齒雪鼠成精眞錯比妒女廟前空宣㫖¶
肯為阿瞾三徵起金榼墮地非酒鬼巾箱以驢行萬里¶
神仙狡獪聊復耳青羊小子元姓李(此詠唐張果老事/注見後瞾音照武)¶
(后/名)¶
　　古觀潮圖¶
八月十八睡龍死海龜夜食羅刹水須㬰海壁龕赭門¶
<pb:KR4h0160_WYG_056-22a>¶
地卷銀龍薄于紙艮山移來天子宫宫前一箭隨西風¶
刼灰欲死蛇鬼穴婆畱朽鐵猶爭雄望海樓頭誇景好¶
斷鰲已走金銀島天呉一夜海水移馬蹀沙田食沙草¶
崖山樓船歸不歸七嵗呱呱啼軹道(此詠趙宋/觀潮事)¶
　　奉題子昂驑馬圖¶
西家驍騎驍如龍鼻端生火耳生風東家老段老且蹇¶
有如征南矍鑠翁西家公子誇逺服千里之行一日速¶
東家主人役老段不取驍騰取馴伏主人公子性各殊¶
<pb:KR4h0160_WYG_056-22b>¶
愛驍愛段知何如若將䕫蚿較足下胡敢並轡爭齊驅¶
朝明西家蹄一蹶解鞍折臂中道歇道傍仰首鳴向天¶
䠥躠風塵愁跛鼈坐令公子心火然顧瞻老段行在前¶
烏乎世步誰後先東家莫厭遲遲鞭¶
　　題履元陳君萬松圖¶
紫芝道人天思精南來新畫青松障東家畫水西家山¶
積棄陳縑忽如忘突然槎牙生肺肝元氣淋漓迫神王¶
亟呼圓瓦倒墨汁盡寫髯官立成仗羣爭十丈百丈身¶
<pb:KR4h0160_WYG_056-23a>¶
氣敵千人萬人將交柯玉鎻混鱗甲屈鐵金繩殊骨相¶
石鬭雷霆白日傾雨走蛡龍青天上前身要是僧擇仁¶
五百蜿蜒見情狀天台老林亦畫松三株五株成冗長¶
我家東越大松岡五鬛蒼蒼鬱相望門前两箇赤婆娑¶
上有𤣥禽語相向雕龍梓客朝取材伏虎將軍夜偷餉¶
安得射洪好絹百尺強令泫隂森移曡嶂鼓以軒轅之¶
瑟五十絃共寫江聲入悲壮(右寫似子昭異才子昭工/畫仕女花木予懼其情過)¶
(粉黛則氣乏風雲故書此詩以遺之子昭/讀此詩後得無激作于公孫大娘之劒乎)¶
<pb:KR4h0160_WYG_056-23b>¶
　　蹋踘歌贈劉叔芳¶
蹋踘復蹋踘佳人當好春金刀翦夫容紉作滿月輪落¶
花游絲白日長年年它宅媚流光綺襦珠絡錦繡襠草¶
裀漫地緑色涼揭門縳綵觀如堵恰呼三三喚五五低¶
過不墜蹴忽高蛺蜨窺飛燕廻舞步矯且捷如凌波輕¶
塵不上紅錦靴揚睂吐笑頰微渦江南年少黄家多劉¶
娘劉娘奈爾何只在當年舊城住門前一株海棠樹(古/樂)¶
(府載蹋踘篇為劉娘賦云江南女兒花娟娟五花繡出/葵花圓蹋花上下雙文鴛雙文鴛玉蓮𤨏髻斜斜馬初)¶
<pb:KR4h0160_WYG_056-24a>¶
(墮/)¶
　　鼙婆引(捜神記琵琶/一名鼙婆)¶
呉門玉帳元戎府手擊銅龍踏哮虎錦貂半醉金盤春¶
芍藥三千嬌欲語梅卿上馬彈鼙婆鵾絃振振金邏逤¶
軟灰促節變幹羅楓香古調翻回波四索眞珠瀉銅盌¶
三十六竿合笙管孤鸞夜語烏絲愁朔風吹寒青草短¶
玉環流落梨園空三郎不在華清宫凝碧池頭散花雨¶
天上仙班奉明主¶
<pb:KR4h0160_WYG_056-24b>¶
　　明皇按樂圖¶
沈香亭前花萼下(叶/戸)天街一陣催花雨海棠花妖睡初¶
著(直略/切)喚醒一聲紅芍藥金鑾供奉調清平梨園舊曲¶
換新聲阿環自吹范陽笛八姨獨操傷春情君不見夜¶
游重到明月府青鸞能歌兎能舞五雲不障蚩尤旗回¶
首煙中萬鼙鼔那知著底梧桐雨雨聲已入淋鈴譜¶
　　題開元王孫挾彈圖¶
開元少年意氣雄任俠不數陳孟公文犀束帶鵠被小¶
<pb:KR4h0160_WYG_056-25a>¶
驕馬䬃踏如飛龍側身仰望目瞿瞿為有流鶯在高樹¶
兩騎聯翩未敢前看送金丸落飛羽白頭烏啄延秋門¶
漁陽塵起天地昬珊瑚寳玦散原野空令野客哀王孫¶
平原公子五色筆俗史庸工俱辟易寫成圖畫鑒興衰¶
未必奢淫不亾國¶
　　王若水緑衣使圖¶
緑衣翠頂珠冠纓西來萬里隴山青金雞一鳴天下白¶
此鳥一鳴天下平金精禀氣清儆直言語分明藏不得¶
<pb:KR4h0160_WYG_056-25b>¶
宫中未聞家國事共愛聰明好顔色殿上衮衣誰小戲¶
宫中錦䙀揺虎翅皁鵰御史不彈邪拜賜君王緑衣使¶
　　聽鸎曲¶
紫驑踏花雲滿足南陌東阡日馳逐不如幽谷黄衣郎¶
好音綿蠻出深木鄰家女兒愁别離楊花却傍珠簾飛¶
樓前關山人未歸奈何奈何啼黄鸝¶
　　蓮花㘰歌(㘰在太湖之西薊氏村㘰/或作阧山川峭絶處音斗)¶
楝花風殘啼鴂(一作/子規)舌蓮花㘰上春三月㘰上女郎齊¶
<pb:KR4h0160_WYG_056-26a>¶
踏歌輕衫白苧飄香雪青山深鎻薊家村使君艇子恰¶
(一作/泊)當門門前滿樹櫻桃子手摘櫻桃招使君使君本¶
是龍門客身脫宫袍岸烏幘何處江南最有情新買蓮¶
花㘰上宅¶
　　小姑謡¶
小姑失母年十五大嫂育之嫂如母小姑急嫁嫁蠻郎¶
雙鬟私挿金釵股大嫂泣血告小姑爾祖儀同父上柱¶
如何世閥不對當失身去作蠻郎婦汝貧蠻婦多金銀¶
<pb:KR4h0160_WYG_056-26b>¶
寧嫁華郎守賤貧蠻郎金多不到老華人雖窶終吾身¶
小姑不聽大嫂戒蠻郎戰没羊羅寨五丁一夜發郿塢¶
官籍黄金官估賣小姑還家嫂怒嗔棄置棄置同市門¶
嫁衣重繡金織孫今年又嫁烏將軍¶
　　題王母醉歸圖¶
瑶池春暖波如澱不與紅糚洗嬌面仙娥泛月蕊宫來¶
催宴璚花開水殿麻姑滿進九霞觴金盤鮓熟夫容香¶
歌雲緩繞紫鸞管舞飇淑洒青霓裳阿母嬉春淡糚束¶
<pb:KR4h0160_WYG_056-27a>¶
雲冠巧琢梅花玉酒痕凝頰呼不醒扶上仙山雪毛鹿¶
綺袍半脫露香肩飛控不動金連錢天風吹夢渡弱水¶
含羞倦倚雙嬋娟歸來笑拂龍髯席汗濕鮫綃睡無力¶
玉鉤齊上水精簾十二璚樓月光白呉興畫史筆如神¶
丹青貌得瑶池眞劉郎自是識仙趣看花同賞𤣥都春¶
圖中彷彿一相見何必蓬萊問清淺便呼青鳥報鸞箋¶
蟠桃明日重開宴¶
　　六客亭分題送趙季文知事湖州¶
<pb:KR4h0160_WYG_056-27b>¶
秋水城下碧秋山城上青水晶出宫闕雲氣到車輧風¶
流五馬貴六客聯華星美酒來東林朱果取洞庭竒畫¶
掃寒蕩妍辭約浮萍焉知後不繼高堂葺殘扃送子河¶
風道賓鴻集修翎官奴重秉燭此筆懐蘇亭(六客亭在湖/州郡圃中張)¶
(子野為前六客詞東坡為後六客詞李公擇為郡時有/張子野劉孝叔楊元素東坡陳君舉㑹于碧瀾堂子野)¶
(作六客詞張子野守郡時有東坡曹子方劉景/文蘇伯固張秉道㑹于此東坡繼前作六客詞)¶
　　鳳皇石(至正辛丑花朝前三日余偕華藏月亭登/玉峯頂坐鳳皇石月庭索賦詩為課十有)¶
　　　(四/韻)¶
<pb:KR4h0160_WYG_056-28a>¶
大瀛浴火烏滅没失倒景玉龍挾之飛脫落曡浪頂根¶
從太始幷勢與華嵩並琅實既充脰玉距猶在礦馬爭¶
灩澦堆龜讓天梯餅神人不敢鞭怒啄欲成癭遷輕岐¶
陽鼔扛重烏獲鼎坐寒彭蠡磯沈怯景陽井裘突月支¶
頭劒磨嚴顔頸秦女寧受跨晋士豈容醒灰歴五千刼¶
金鏁八千頃未知金帶恩逺却白羽影㑹當鳴朝陽即¶
都(鳳飛/鳴也)有竒警巨手一拍飛欽師許誰請¶
　　嬉春體四絶句¶
<pb:KR4h0160_WYG_056-28b>¶
燕子衝簾過胡蜂採蜜歸折花香露濕不惜繡羅衣¶
水暖鴛鴛渡風寒燕燕樓桃根與桃葉都在曲江頭¶
月過薔㣲架雕鞍未到家小娃猶殢酒攔路奪人花¶
花氣不成雨鸎聲都是春戎裝飛上馬疑是漢宫人¶
　　士女¶
小玉相呼起問春堦前草色上羅裙玉釵半墮無聊賴¶
欲倩牙纎理亂雲¶
　　紅梅¶
<pb:KR4h0160_WYG_056-29a>¶
羅浮仙子宴璚宫海色生春醉靨紅十二闌干明月夜¶
九霞帳暖睡東風¶
　　折枝海棠¶
金屋銀釭照宿妝一枝分得錦雲鄉梅郎底事多餘恨¶
怪殺珊瑚不肎香¶
　　王左轄席上夜宴¶
銀燭光殘午夜過鳳笙龍管雜鳴鼉佩符新賜連珠虎¶
觴令嚴行巻白波南國遺音誇壯士西蠻小隊舞天魔¶
<pb:KR4h0160_WYG_056-29b>¶
醉歸不怕金吾禁門外一聲吹簸羅¶
　　禁酒¶
鐵史先生遵酒禁笙歌不上小蓬臺忍看紅雨將春去¶
孤負青天送月來陶令額紗勞且裹孔融手薦豈容裁¶
洞庭春色應無律多種黄柑作酒材¶
　　挽達兼善御史(辛卯八月/殁于南洋)¶
黒風吹雨(一作/浪)海冥冥被甲船頭夜㸃兵報國豈(一作/但)¶
知身有死誓天不與賊俱生神遊碧落青騾逺氣(一作/怒)¶
<pb:KR4h0160_WYG_056-30a>¶
挾洪濤白馬迎金匱(一作/廊廟)正修仁義傳史官(一作/詞臣)執筆¶
淚先傾¶
　　過沙湖書所見¶
五月落殘梅子雨沙湖水高三尺強大風開帆作弓滿¶
白浪觸船如馬狂唱歌買魚赤鬚老打鼓踏車青苧孃¶
故人相憶在樓上坐對玉山懷草堂¶
　　璚花珠月二名姬(并序/)¶
　春正月廿有二日偕崑山顧仲瑛霅川郯九成大梁¶
<pb:KR4h0160_WYG_056-30b>¶
　徐師顔讌于呉城路義道家佐酒者六姝皆蘇臺之¶
　選内有璚花與珠月者選中之絶也義道起持觴屬¶
　客曰今日名姬對名客不可無作座客酒俱酣暢璚¶
　花者捧硯請余題首仲瑛曰花月一對雖絶而彼此¶
　不無相妬題品稍偏當令偏者舉主人蓮花巨觥連¶
　飲之予矢口月滿十分珠有價花開第一玉無瑕(時/珠)¶
　(月者已出主仲瑛有意/收之璚花者未事人也)兩姬大喜客皆起坐交觥予¶
　就醉矣明日足詩曰¶
<pb:KR4h0160_WYG_056-31a>¶
新年春色在鄰家隊子三三聚館姓月滿十分珠有價¶
花開第一玉無瑕蒲萄酒灩沈櫻顆翡翠裙翻踏月牙¶
老子圍紅先㸃筆詩成勉飲玉蓮花¶
　　楊妃襪¶
天寶年來窄袎畱幾隨錦被暖香篝月生簾影初弦夜¶
水浸蓮花一瓣秋塵玷翠盤思亂滚香黏金&KR0817;憶微兜¶
縣知賜浴華清日花底䙀兒碧眼偷¶
　　夜坐(以下東維子集/)¶
<pb:KR4h0160_WYG_056-31b>¶
日落羣動息張燈坐草堂浮生百年事清坐一爐香謀¶
拙鄰人嘆幽棲世慮忘吟詩不知寐華月自流光¶
　　賦春夢㜑¶
黄桺城邊風雨多白頭宫女有遺歌東坡哨徧無知已¶
賴有人間春夢㜑¶
　　送貢尚書入閩¶
繡衣經畧南來後漕運尚書又入閩萬里銅鹽開越嶠¶
千艘升斗貿蕃人香熏茉莉春酲重葉卷㯽榔曉饌頻¶
<pb:KR4h0160_WYG_056-32a>¶
海道東歸閒未得法冠重戴髪如銀¶
　　寄秋淵沈錬師(所居號/琅玕所)¶
琅玕種得三千箇箇箇瓊臺玉樹齊秋浄雙鳬青泖曲¶
夜寒一虎大茅西長茸不著花猫獵深竹時聞翠羽啼¶
老我所須唯鐵杖不須太乙乞青藜¶
　　用韻復雲松老人華陽巾歌¶
君不見獬豸不識字高柱削鐵堅白簡孰辨賢不賢又¶
不見鵕䴊偏尚武高屋壓虎肩五兵不理長酣眠鐵崖¶
<pb:KR4h0160_WYG_056-32b>¶
老狂者強項如董宣小巾製子夏正要江東傳人間緋¶
紫揎已蛻風中蟬脫巾漉酒東籬邊呉淞老褐來賀我¶
倒冠共醉春風前我歌此歌君拍手東壺西閬開洞天¶
洞天之鶴為我雙回旋¶
　　大樹歌為馮囦如賦¶
東柯溪頭三大樹水深土厚崖石牢一株石茶粲冬蘤¶
紅若火鏡鎔冰濤兩株老檜挺霜幹青如連弁翹雙鼇¶
不知人間富貴楦青紫草亡木卒紛如毛漢家根株歴¶
<pb:KR4h0160_WYG_056-33a>¶
千嵗當時大將誇人豪只今子孫仗大義昧始尚薄巾¶
車勞三槐風雲慶有待(闕/)荆湯火死已逃金鴉倒立海¶
底景白鳳夜燄風中膏蟠柯骨露黑石虎竒幹手接蒼¶
山猱惡氛西起白日翳恍惚大將排旌旄東柯東柯濟¶
時具豈無兵家文武韜摩挲大樹日酣卧不肎卽偽從¶
鞬櫜始知后皇受命乞獨正神明扶植冰霜操我來飲¶
我中山醪脫巾挂樹三花高大槐太守夢楚國大梅美¶
人臨漢皋大槲老雄侍我酒長筝亦即金絲槽醉歌寫¶
<pb:KR4h0160_WYG_056-33b>¶
入嘉樹傳竊比橘頌騷人騷¶
　　毘陵行(記十月/七日事)¶
孟冬四將發句呉彎弓誓落雙髠顱智謀無過史萬葉¶
嫖姚無加李金吾前茅已作破竹刃三覆乃裹含沙狙¶
常山長蛇一斷尾卽墨怒牯齊犇&KR1568;玉蕊孤軍呼庚癸¶
皁鴉萬甲迷糢糊江南長技江北無蒲牢一吼千鯨呼¶
赤杠卓入鐵甕戸鐵翅横截丹陽湖𢷬虛之策不出此¶
赤手可縛生於菟當時上將陷江都至今莫贖千金軀¶
<pb:KR4h0160_WYG_056-34a>¶
後來飛將愼勿疎襄王城頭啼白烏如何臨期易將犯¶
兵忌何必不讀孫呉書烏乎臨期易將犯兵忌何必不¶
讀孫呉書¶
　　送謝太守¶
湖秀今三郡循良第一人武林非復舊文比要圖新海¶
岳東南㑹湖江左右鄰曾開天水國直問尾箕津府大¶
同京尹居崇異國賔提封家萬户易俗力千鈞惜也承¶
平久於焉値亂頻煙華餘故市風物感殘民今日褱匡¶
<pb:KR4h0160_WYG_056-34b>¶
濟乘時好拊循念君多意氣滿腹貯精神别地梅凝曙¶
寒江栁孕春過船沙没屐駐斾雪埋輪黽勉猶無及窮¶
愁不敢嗔贈言知面&KR0956;取醉寄情眞勿袖烹鮮手須閒¶
牧犢身推誠歸簡妙植善息頑嚚亂後無家世漁中有¶
隱淪千年黄鶴返萬里白鷗親莫學張京兆應如召信¶
臣貂蟬從岳牧圖畫可麒麟¶
　　紀夢中作書遺報復元¶
九月九如三月三五湖山水盡清酣西瞻林屋三天近¶
<pb:KR4h0160_WYG_056-35a>¶
南上風颿一日貪潮蹴灩堆青不動雨縣花洞氣長谽¶
月中簫鼔神君殿雲下龍鸞帝子驂猛虎護林依董奉¶
毒蛇避井施蘇耽臙脂塘暗清塵起縹緲峯高碧落參¶
落日大堤花杲杲西風茂苑草毿毿越人仕倦秋思棗¶
呉女情多夜擘柑自是王仁僧好伴為予善唱望江南¶
　　送客洞庭西(以下從各選本録入/)¶
送客洞庭西雷堆青兩兩陳殿出空明呉城連蒼莽春¶
隨湖色深風將潮聲長楊栁讀書堂芙蓉採菱槳懷人¶
<pb:KR4h0160_WYG_056-35b>¶
故未休望望欲成往¶
　　淵明撫松圖¶
孤松手自植保此貞且固微微歲寒心孰樂我遲莫畱¶
侯報韓仇還尋赤松去後生同一心成敗顧隨遇歸來¶
撫孤松猶是晉時樹¶
　　遊虎丘與句曲張貞居遂昌鄭明德毘陵倪元鎮¶
　　各追和東坡畱題石壁詩韻¶
漾舟海湧西坡陁緣素嶺陟彼闔閭丘俯瞰千尺井至¶
<pb:KR4h0160_WYG_056-36a>¶
今井中龍上應星耿耿居然辟歴飛殘腥洗蛙黽己知¶
湛盧精古憤裂幽礦肎隨魚腸逆寒鋒助殘猛後來入¶
郢功勇志亦馳騁丹臺納㛹娟金鎚碎骨鯁坐令金精¶
氣龍虎散俄頃花凝鐵壁堅木根(去/聲)山骨冷何哉幽獨¶
魂白日歌夜永我從陶朱來青山異風景豈無西家兒¶
池頭弄風影五湖尚浮桴煙波不須請¶
　　元夕與婦飲¶
問夜夜何其睠兹燈火夕月出屋東頭照見琴與冊老¶
<pb:KR4h0160_WYG_056-36b>¶
婦紀節序清夜羅酒席右蠻舞裊裊左瓊歌昔昔婦起¶
勸我酒夀我歲千百仰唾天上蜍誓作酒中魄勸君飲¶
此酒呼月為酒客婦言自可聽為之浮大白(老婦曰人/言天孫思)¶
(妃不如月娥守孤不知羿婦相棄/以奔曷若織女相望以久之愈也)¶
　　玉蓮曲為金陵張氏妓賦¶
芙蓉出五沃蕩漾水中央託根遍七澤濯影照滄浪亭¶
亭立淤泥静試岳井妝使君青雀舫夜夜宿花傍為結¶
明璫蓋覆此並頭芳洛妃解瑶珮王母薦瓊觴飢餐玲¶
<pb:KR4h0160_WYG_056-37a>¶
瓏玉渴飲醍醐漿白日忽成晚粉面落秋霜窟䆛不結¶
子柔絲斷藕腸波寒沈獺傘愁殺野鴛鴦¶
　　孤憤一章和夢菴韻¶
楊子哭停雲歴數死生友首哭台州帥再哭江州守三¶
哭天水頭四哭淮渦口五哭六哭餘英風復何有確山¶
截罵舌宛湖沈斫首嗟嗟徇國臣培養百年久猛去晉¶
終背彧死魏何咎而况鳴吠才蠢蠢小鷄狗弋鴻羽旣¶
怯釣魚餌滋誘根撥那望實蒂分尚懷藕珠雀既失彈¶
<pb:KR4h0160_WYG_056-37b>¶
火鼠重被垢長抱中土心相詫模棱手外壺宜倒戈中¶
薄肎敝笱祝宗祈未死循墻駭還走長涕未上書窮辭¶
空還酒驚見夢菴詩一首洒百醜大義掲日月孤忠縣¶
畎畝亂厭出下泉戹極還易(闕/)褱君郭泰交夜柈飣春¶
韭和君孤憤章澆致酒一斗¶
　　夕陽亭¶
夕陽亭馬超超車驅驅問高貴今何如夕陽亭行且止¶
白沙一信南風起千載髑髏夜生齒項成大府攝鬼豪¶
<pb:KR4h0160_WYG_056-38a>¶
論功闕翦當塗高竹書小兒旣有罪夕陽老魅誅何逃¶
於乎桐宫空斃金屑斚鴛鴦榼中牛繼馬¶
　(鐵崖古樂府外有詠史詩門人顧亮所編多呉編所/未載者鐵崖樂府自呉復章琬所編者名曰鐵雅而)¶
　(詠史詩又名/為鐵史云)¶
　　大健兒(唐太宗常曰當今名將惟李勣道宗萬徹/而已勣道宗雖不能大勝亦不大敗至萬)¶
　　　(徹非大勝即大敗徹自建成敗後嘗隱於終南/山晚節再出乃為房氏不肖子所陷君子惜之)¶
燉煌有力士自稱大健兒氣吞黄狼纛義扶白鵲旗李¶
家春宫子去逐春宫起海池敵虬髯不議眞天子天子¶
<pb:KR4h0160_WYG_056-38b>¶
親評三大將鴨緑歸來肆驕宕快刀不斫兩牝妖躄足¶
甘為羣鼠𦵏老荆盗弄金烏丸手持血日夢中還何如¶
短衣疋馬射猛虎老死不出終南山¶
　　孔巢父¶
孔巢父竹溪流竹溪之水可飲牛胡為去干肉食謀孔¶
巢父盍歸來(叶/)河北虎幸斃河中虎方威孔巢父不歸¶
去十年東海迷煙霧釣竿空負珊瑚樹¶
　　警枕詞(吴越王錢鏐自少在軍中夜未嘗寐倦極/則就圓木小枕或枕大鈴寐熟輒攲而寤)¶
<pb:KR4h0160_WYG_056-39a>¶
　　　(名曰警枕置粉盤于卧内有所記則書盤中比/老不倦或寢方酣外有白事者令侍女振鈴即)¶
　　　(寤時彈銅丸于樓牆之外以警直㪅者嘗微行/夜叩北門吏不肯啓關曰雖大王來亦不啓乃)¶
　　　(自他門入明日召/北門吏厚賜之)¶
不睡龍醒復醒珊瑚圓木揺金鈴五花寶簟芙蓉屏銅¶
盤雪粉香淺清樓牆銅彈飛霹靂夜半㪅奴起辟易圓¶
木功無與敵呉越封疆平地闢四世三王安衽席¶
　　三閣圖¶
金陵新閣空中起虎踞龍蟠鳳雙掎沈檀雕柱闞玉螭¶
<pb:KR4h0160_WYG_056-39b>¶
麗華吹笙綵雲裏水晶簾空濾明月三十六宫白于水¶
紅塵巴馬四百秋(梁末/童謡)五城步障五花毬綵繒山頭蓋¶
宫殿山前十二銀潢流健娥五百曳錦纜金蓮吐影上¶
下金銀州二三狎客混歌舞中有酒悲淚如雨嘉州諷¶
諫三閣圖秦川别幸千花株回䳌隊鴉羣呼夜半卷土¶
昌瀘渝黄茅縳髻口銜璧草降表王中書嗚呼玉樹聲¶
中作唐虜門外崇韜是擒虎¶
　　李鐵鎗歌(并序/)¶
<pb:KR4h0160_WYG_056-40a>¶
　鐵鎗封萬户至正壬辰七月二十日破賊于杭予嘗¶
　歌以美之是年九月不幸死於昱關復為歌些之¶
李鐵鎗人之傑將之強手持鐵鎗丈二長鐵鎗入手烏¶
龍驤龍精射之落攙搶皇帝十有二載秋七月紅兇西¶
來宼西浙防關健兒走惶惶鐵鎗一怒目眥裂十萬赭¶
衣暗城闕鐵鎗烏龍去明滅須㬰化作風雨來浄洗銅¶
城滿城血嗚呼殪猰㺄屠封狼鐵鎗之鋒無與當胡為¶
將星昨夜墜昱關鐵鎗一折天無光天無光人倀倀雲¶
<pb:KR4h0160_WYG_056-40b>¶
臺倚天雲潛傷天子贈忠良祠以血食冬青鄉嗚呼歸¶
來乎鐵鎗¶
　　鐵城謡(并序/)¶
　張司業有築城詞嫌其嘽緩無沈痛迫切之警今補¶
　之¶
蒸土築城城上鐵北風一夜吹作雪君不見銅駞關外¶
鐵甕堆中塡白骨外塗血髑髏作聲穿鬼穴銅駞崩鐵¶
甕裂(又鐵崖杵歌云亟亟城城城亟成小兒齊唱杵歌/聲杵歌傳作睢陽曲中有哭聲能陷城疊疊石石)¶
<pb:KR4h0160_WYG_056-41a>¶
(石㠂㠂立竿作表齊竿旄阿誰造得雲梯子剗/地過城百尺高其詩音調悽苦用意與此相近)¶
　　冬青塚篇¶
老羝夜射錢塘潮天山兩乳王氣消秃妖尚壓龍虎怪¶
浮圖千尺高岧嶤文山老客智且勇夜舟㧞山山不&KR0978;¶
江南石馬久不嘶塚上冬青今已拱百年父老憤塡胷¶
不知巧手奪天工冬青之木鬱蔥蔥六檟㪅樹蒲門東¶
　　盲老公(伊喇布濟克臺長戊戌十月二十三日黨海/冦用壯士椎殺之穆爾古蘇將黄中禽拜)¶
　　　(珠盡戮/其家)¶
<pb:KR4h0160_WYG_056-41b>¶
盲老公侍御史崇臺半面呼天子白米紅鹽十萬家鳳¶
笙龍管三千指門前養客皆夭驕一客解散千黄苗太¶
阿之枋忽倒擲槌殺義鶻招羣梟一客死百客辱萬夫¶
怒一夫獨生縳老盲來作俘百口賤良一日戮獨遣小¶
娥年十五腰金買身潛出戸䭾作倡家馬¶
　　銅將軍(刺偽相張士信丁未六/月六日為龍井砲擊死)¶
銅將軍無目視有準無耳聽有神高紗紅帽鐵篙子南¶
來開府稱藩臣兵強國富結四隣上禀正朔天王尊阿弟¶
<pb:KR4h0160_WYG_056-42a>¶
柱國秉國鈞僭逼大兄稱孤君案前火勢十妖嬖後宫¶
春豔千花嬪水犀萬弩塡震澤河丁萬鍾輸茅津神愁¶
鬼憤哭萬民銅將軍天假手疾雷一擊粉碎千金身斬¶
妖蔓㧞禍根烈火三日燒碧雲鐵篙子面縳西向為呉¶
賔¶
　　周鐵星(張氏亾國亾於其弟士信趣亾於毒斂臣/周侲侲山陽鐵冶子以聚斂功至上卿伏)¶
　　　(誅日曰錢榖鹽鐵籍皆在我汝國欲富當勿殺我/主者怒曰亾國賊不知死罪尚敢言是耶速殺)¶
　　　(之呉人快之或手額謝/天曰今日天開眼也)¶
<pb:KR4h0160_WYG_056-42b>¶
周鐵星國上卿談申韓為法經釘箠杖為國刑千倉萬¶
庫内外盈十有三賦爭科名周鐵星鞭筭箕歛無時停¶
開血河築血城血戰艦血軍營刮民膏嗍民髓六郡赤¶
骨填芻靈齊雲倚天一日傾鐵星亾國法當烹尚將六¶
郡金谷數丐死萬一充虞衡嗚呼周鐵星十抽一椎百¶
萬釘誓刳爾髏作溺罌鐵星碎地啟瞶天開顭(音/盲)¶
　　蔡葉行(刺佞倖臣蔡文葉徳張氏亾國由大弟致/此實由二佞丁未春二佞伏誅于臺城風)¶
　　　(乾其尸于秤/刑者一月)¶
<pb:KR4h0160_WYG_056-43a>¶
君不見偽吳兄弟四六七十年强兵富金榖大兄垂旒¶
不下堂小弟秉鈞獨當國山隂蔡藥師雲陽葉星卜朝¶
坐白玉堂莫宿黄金屋文不談周召武不論頗牧機務¶
託腹心邊䇿憑耳目弄臣什什引膝前骨鯁孤孤内囚¶
牿去年東臺殺普化今年南垣殺鐵木鳳陵剖棺取舍¶
珠鯨海刮商刼沈玊粥官隨地進妖豔籠貨無時滿坑¶
谷西風卷地來六郡下披竹朽索不御六馬奔腐木那¶
支五樓覆大越先罪魁餘殃盡孥戮寄謝悠悠佞倖兒¶
<pb:KR4h0160_WYG_056-43b>¶
福不盈眦禍連族何如吳門市賣藥賣卜餓死亦足¶
　　金盤美人(刺偽駙馬潘某潘娶美娼凡數十内一/蘇氏才色兼美醉後尋其罪殺之以金)¶
　　　(盤薦其首于客宴絶類北齊至/事國亾伏誅臺城投其首于溷)¶
昨夜金牀喜喜薦美人體今日金盤愁愁薦美人頭明¶
朝使君在何處溷中人溺血骷髏君不見東山琵(音/弼)琶¶
骨夜夜鬼語啼箜&KR0585;(北齊主納娼婦薛氏清河王岳嘗/因其娣迎之至第主怒殺其娣薛)¶
(甚寵于帝久之主忽思其與岳通斬首藏于裹出東山/宴飲探其首投于盤支解其屍弄其髀為琵琶復收髀)¶
(流涕曰佳人難再得載屍/出葬主被髪步哭送之)¶
<pb:KR4h0160_WYG_056-44a>¶
　　老客婦謡(一作鍼/線婦)¶
老客婦老客婦行年七十又一九(一作鍼線婦鍼線婦/黄塵滿面蓬滿首)¶
少年嫁夫甚分明夫死猶存舊箕帚南山阿妹北山姨¶
勸我(一作/予)再嫁我(一作/一)力辭涉江(一作/水)采蓮上山采蘼¶
(一作/薇)采蓮采蘼(一作采/薇采蓮)可以療饑夜來道(一作昨/日偶)過娼¶
(一作/閶)門首娼(一作/閶)門蕭(一作/諠)然驚(一作/嗤)老醜老醜自有¶
能養身(一作養身/自有能)萬兩黄金在纖手上天織得(一作/繡出)雲¶
錦章繡成願補(一作/𤣥黼)舜衣裳舜衣裳為(一作/與)妾佩(一作/立)¶
<pb:KR4h0160_WYG_056-44b>¶
古意(一作/節)揚清光辨妾不是邯鄲娼¶
　(明太祖初即位遣翰林詹同奉幣徵維楨維楨賦此/詩同為作老客婦傳維楨又有詩曰皇帝書徵老秀)¶
　(才秀才懶下讀書臺商山本為儲君出黄石終期孺/子來太守枉于堂下拜使臣空向日邊囘老夫一管)¶
　(春秋筆留向胷中取次裁宋景濂詩云不受/君王五色詔白衣宣至白衣還葢記其實也)¶
　　邯鄲美人二首(為趙娘/賦也)¶
邯鄲市上美人家美人小襪青月牙繡靴對著平頭鴉¶
平頭鴉蹋場下包銀壺䭾細馬¶
裙翻栁脚垂青空水花吹亂秋芙蓉須㬰氣喘如渴虹¶
<pb:KR4h0160_WYG_056-45a>¶
如渴虹索銀癭轉轆轤飲金井¶
　　二月十二日玉山人買百花船泊山塘橋下呼瓊¶
　　花翠屏二姬招予與張渥叔厚于立彦成游虎阜¶
　　俄而雪霰交作未果此行先以此詩寫寄就要諸¶
　　公各和¶
百華樓船髙八柱主人春游約春渚山塘橋下風兼雨¶
正值灌壇西海婦桃花衖口小蠻孃腰身楊栁隨風揚¶
翡翠屏深未肯出蹋歌直待踏春陽喜聞晴語聲谷谷¶
<pb:KR4h0160_WYG_056-45b>¶
明朝豫作花游曲小蠻約伴合吹笙解調江南有于鵠¶
　　乙酉四月二日與蔣桂軒伯仲諸友同泛震澤大¶
　　小雷望洞庭之峯吹笛飲酒乘月而歸葢不異老¶
　　杜坡仙游渼陂赤壁也舟中各賦詩余賦二十韻¶
　　為首唱¶
江國春歸夏云孟十日五日風雨横具區擺闔浪如山¶
吳兒善泅并敢榜今朝氣候昨不同湖頭無雨兼無風¶
小施祠前棹謳發樓船下水如游龍大雷不動小雷伏¶
<pb:KR4h0160_WYG_056-46a>¶
銀海空青光奪目魚龍百怪暫祓除平展輕綃三百幅¶
牙檣五兩空中舉陳瀆村中過撾鼔燒筍既憩彭城灣¶
采蓴復渡楊家浦中流&KR0275;發占莫徭須㬰鯨浪吼蒲牢¶
長年捩柁稱好手小腰失箸生寒毛蔣家二仲素奇士¶
更有登髙羊叔子老崖鐵笛上青雲玊龍穿空卷秋水¶
船頭可奈風水何拔劒擬斫生蛟鼉人生哀樂固相半¶
神靈涉意母過多鴟夷入海人不識漁媪漁王配寒食¶
鄉里小兒舞竹枝乞與神童舞銅狄我聞洞庭之峯其¶
<pb:KR4h0160_WYG_056-46b>¶
橘大如斗剖而食之見奕叟弱水不隔天表流獨我胡¶
為牛馬走五湖挂席從此首¶
　　題楊妃春睡圖¶
沈香亭前燕來後三郎鼔中放花栁西宫困人春最先¶
華清溶溶煖如酒雪肢欲透紅薔薇錦襠缷盡流蘇幃¶
小蓮侍擁扶不起翠被卷作梨雲飛蟠龍髻重未勝綰¶
燕釵半落犀梳偃晚漏壺中水聲逺簾外日斜花影轉¶
琵琶未受宣喚促睡重黎腰春正熟不知小䙀思塞酥¶
<pb:KR4h0160_WYG_056-47a>¶
夢中化作銜花鹿¶
　　素雲引為𤣥霜公子賦(𤣥霜璜溪吕/氏月臺名也)¶
清河美人姑射神夢中認得梨花雲朝朝暮暮不肯雨¶
璚枝玊葉光輪囷靘妝不染胭脂水輕歌欲遏鸞笙起¶
五花細馬䭾春風羅帶飄颻白鷴尾柔情易逐綵霞空¶
半掩春衣嘶玊龍九㸃峯前指歸路家住松陵東復東¶
桃葉桃根春已暮又逐飛花度江去梨園昨夜春雨多¶
囘首孤飛在何處何處孤飛去復來直是𤣥霜百尺臺¶
<pb:KR4h0160_WYG_056-47b>¶
　　和楊孟載春愁曲之什¶
小樓日日聼雨卧輕雲作團拂簾過金黄楊栁葉初勻¶
雪色棠梨花半破東家蝴蜨飛無數西隣燕子來兩箇¶
玊關萬里尺書稀春風不似春愁大(一作羞殺牡/丹如斗大)¶
　　送曹生之京¶
十載辭京國常懷玊筍班鳳麟游璧水虎豹啟天關海¶
樹分秦雨江雲隔楚山壯游須努力况子正紅顔¶
　　題蘇武牧羊圖¶
<pb:KR4h0160_WYG_056-48a>¶
未入麒麟閣時時望帝鄉寄書元有鴈食雪不離羊旄¶
盡風霜節心縣日月光李陵何以別涕淚滿河梁¶
　　送用上人之金陵¶
東土帝王州髙僧汗漫游(闕/)衣收夜雨洗鉢渡江流草¶
發金銀穴花飛霹靂溝攜詩見短李應下讀書樓¶
　　送楊生琰歸溧陽¶
之子吾同姓相逢已道南春衣彫白苧佳樹長黄柑雨¶
淡潛龍寺天清漂女潭蒲公讀書處白石有新菴¶
<pb:KR4h0160_WYG_056-48b>¶
　　翡翠巢¶
羅浮花使先春到來傍玊樓深處巢舞雪豔翻楊栁絮¶
歌雲輕壓海棠梢屏開時露鴉頭襪絃斷應銜鳳觜膠¶
却笑雪衣娘太劣雕籠深鎖未全敎¶
　　席上賦¶
蘿洞蘭煙繞燭微三更三點妓成圍魚吹緑酒常雙躍¶
鴈列瑶箏不獨飛隔座送鬮喧中射當筵呼摻促更衣¶
雞嗚樂極翻悽斷闕月纖纖照影歸¶
<pb:KR4h0160_WYG_056-49a>¶
　　嬉春體五首(錢塘湖上作一云賦俏唐/體遺錢塘詩人學杜者)¶
今朝立春好天氣况是太平朝野時走向南隣覓酒伴¶
還從西墅買花枝陶令久辭彭澤縣山公秪愛習家池¶
宜春帖子題贈爾日日春游日日宜¶
西子湖頭春色濃望湖樓下水連空栁條千樹僧眼碧¶
桃花一株人面紅天氣渾如曲江節野客正是杜陵翁¶
得錢沽酒勿復較如此好懷誰與同¶
何處被花惱不徹嬉春最好是湖邊不須東家借騎馬¶
<pb:KR4h0160_WYG_056-49b>¶
自可西津買蹋船燕子繞林紅雨亂鳬雛衝岸浪花圓¶
段家橋頭猩色酒重典春衣沽十千¶
入山十里清凉國三百樓臺迤&KR0404;開岳王墳前弔東渡¶
隱君寺裏話西來接果黄猿呼一箇探花白鹿走千迴¶
風流文采湖山主坡白應須屬有才¶
楊子休官日日閒桐江新棹酒船還叮嚀舊客兼新客¶
漫浪南山與北山好懷急就一斗飲佳人能作五絃彈¶
君看此地經游輦彷彿春風夢未殘(玉山主人云所謂/嬉春體即老杜以)¶
<pb:KR4h0160_WYG_056-50a>¶
(江上誰家桃栁枝春寒細雨出疎籬為新體也先/生自謂代之詩人為宋體所梏故作此體變之云)¶
　　又湖州作四首(書寄班恕齋試温/生筆冩入前卷)¶
三月三日雨新晴相邀春伴冶西城即倩山妻紗帽辦¶
更煩小將犢車輕好語啼春秦吉了仙姿當酒董雙成¶
憑君多唱嬉春曲老子江南最有情¶
五十狂夫心尚孩不容俗物相填□興來自控玉蹄馬¶
醉後不辭金當杯海燕來時芹葉小野鸎啼處菜花開¶
春衫已備紅油葢不怕城南小雨催¶
<pb:KR4h0160_WYG_056-50b>¶
長城小姬如小憐紅絲新上琵琶絃可人座上三株樹¶
美酒沙頭雙玊船小洞桃花落香屑大堤楊栁埽晴煙¶
明朝紗帽青藜杖更訪東林十八仙¶
湖州野客似𤣥真水晶宫中烏角巾得句時過張外史¶
學書不讓管夫人棊尋東老林中橘飯煑西施廟下蒓¶
無雨無風二三月道人將客正嬉春¶
　　無題效商隱體四首(與袁子/英同賦)¶
當軒隊子立紅靴龜甲屏風擁絳紗公子銀瓶分汗酒¶
<pb:KR4h0160_WYG_056-51a>¶
佳人金勝翦春花曲調青鳳歌聲轉觥進黄鵞舞勢斜¶
五十男兒頭未白臨流洗馬走紅沙¶
主家院落近連昌燕子歸來舊杏梁金埒近收青海駿¶
錦籠初教雪衣娘卷衣甲帳春容曉吹笛西樓月色凉¶
今夜阿鴻新進劇黄金小帶荔枝裝¶
二月皇都花滿城美人多病苦多情一雙孔雀銜青綬¶
十二飛鴻上錦箏酒掬珍珠傳玊掌羮分甘露倒銀罌¶
不堪容易少年事(一作潘/郎老)爭遣狂夫(一作/施朱)作後生¶
<pb:KR4h0160_WYG_056-51b>¶
天街如水夜初凉照室銅盤璧月光别院三千紅芍藥¶
洞房七十紫鴛鴦繡靴蹋踘句驪様羅帕垂彎女直妝¶
願爾康强好眠食百年歡樂未渠央¶
　　和蔡彦文題虞伯生張伯雨倡和帖¶
髯駕已聞攀鼎水刼灰又見話昆池劒藏玊几山中記¶
筆紀𤣥卿天上碑舊譜紫霞吹鶴骨新章白雪冩烏絲¶
逃身我未學仙去何處還丹日月遲¶
　　送理問王叔明¶
<pb:KR4h0160_WYG_056-52a>¶
金湯囘首是邪非不用千年感令威富貴向人談往夢¶
干戈當自息危機雄風豪雨將春去剩水殘山送客歸¶
聞説清溪黄鶴在鶴邊仍有釣魚磯¶
　　丹鳳樓¶
十二危樓百尺梯飛飛丹鳳五雲齊天垂翠葢東皇近¶
地拂銀河北斗低花靨秋空戎馬順神燈夜燭海雞啼¶
仙童與報麻姑㑹應説蓬萊水又西¶
　　夜坐¶
<pb:KR4h0160_WYG_056-52b>¶
雨過虚亭生夜凉朦朧素月照芳塘螢穿濕竹流星暗¶
魚動輕荷墜露香起舞劉琨肝膽在驚秋潘岳鬢毛蒼¶
候蟲先報砧聲近不待蓴鱸憶故鄉¶
　　悼李忠襄王¶
羅山進士著戎衣淚落神州事巳非百二山河驚易改¶
三千君子誓同歸天戈已付唐裴度客匕那知蜀費褘¶
賴有佳兒功業在東人重望㨗淮淝¶
　　聞定相死寇(丙申六月/死京口)¶
<pb:KR4h0160_WYG_056-53a>¶
三朝勲舊半彫零京口雄藩孰老成可是叔孫祈欲死¶
(託吉/柯)喜聞先軫面如生東園草暗銅駝陌北固潮平鐵¶
甕城珍重子儀誰可繼三軍氣色倍積明¶
　　書錢唐七月甘三日事(至正/丙申)¶
兒童十日報日鬭前後妖蟇生燧光(十日夜月/食如紅銅)瓠子勢¶
方吞鮓甕(瓠子苗氏人/也鮓甕地名)蘄州血已到錢唐(宋謡云惟有/蘄黄兩州血)¶
(至今流不/到錢唐)火鰍東製千尋鎖鐵馬西馳半段搶(老左/老童)紫¶
微老人迷醉眼綵紅猶挂米鹽商(自呉門被冦鹽米不/通冦入杭先三日運)¶
<pb:KR4h0160_WYG_056-53b>¶
(餉至省臣喜/為之挂紅)¶
　　和盧養元書事二首¶
中原煙火半丘墟樓櫓相望白下孤蕃厮夜歌銅鈷䥈¶
蠻酋春醉錦廜㢝北征解賦盧才子西事時談劇霸都¶
莫上姓名丞相府老夫著論學潛夫(先生有救時論二/首曰人心論巨室)¶
(論及丞相長書一通皆/不出名氏投于政事堂)¶
年年苛吏傷王政往往紅&KR2150;叛教條漳水有時生小草¶
洞庭無地種餘苗伏龍雛鳳應勞訪綺季黄公底用招¶
<pb:KR4h0160_WYG_056-54a>¶
聞道紫樞開錫燕寳釘大銙賜天驕(時哈相招東/南二處士)¶
　　多景樓¶
極目心情獨倚樓荻花楓葉滿江秋地雄吳楚東南㑹¶
水接荆揚上下流鐵甕百年春雨夢銅駝萬里夕陽愁¶
西風歴歴來征鴈又帶邊聲過石頭¶
　　新省呈石相及藩參諸公¶
大省新開方岳重人間第二紫微垣丹池鳳浴江湖淺¶
温室花開雨露繁天柱星辰髙北極海門日月逺東藩¶
<pb:KR4h0160_WYG_056-54b>¶
相君大業憑誰賦白髪詞臣詔立言¶
　　至正廿三年四月淮南王左相微行淞江步謁草¶
　　𤣥閣夜移酒船宴閣所¶
微行誰識王丞相草履過門如野人太史遥遥瞻紫氣¶
老夫急急裹烏巾子陵故友終辭漢張禄先生又入秦¶
休説五湖天様闊扁舟何處不容身¶
　　送玊笥生往吳大府之聘兼簡國寳樞相賔卿客¶
　　省¶
<pb:KR4h0160_WYG_056-55a>¶
近報淮呉張柱國樓船遣使聘嘉賔漢家自有無雙士¶
趙客何勞十九人天上瓊花囘后土江南杜宇到天津¶
若逢吕相煩相問應有奇書痛絶秦¶
　　送吕左轄(名/珍)還越¶
保障南藩第一功未容若木挂雕弓露書誓翦金牀兔¶
壯氣平吞黑槊公萬里天威龍虎北五雲佳氣鳳皇東¶
麥城又報㨗書至江上將軍是吕䝉¶
　　送僧歸日本¶
<pb:KR4h0160_WYG_056-55b>¶
東風昨夜來鄉國又見階前吳草青金錫躅空靈鳥逝¶
寳珠嗅海毒龍腥車輪日出扶桑樹笠葢天傾北極星¶
我欲東夷訪文獻歸來中土校全經¶
　　芝雲堂分韻得對字¶
窮冬積繁隂快雨不破塊問途玊山下繫船桃溪匯主¶
人聞客來把酒欣相徠窈窕雙歌聲嬋娟兩眉黛談笑¶
方云云妍媸各成態憶昔獻䇿時日炯重瞳對下馬宴¶
瓊林宫花出西内俯仰三十年同袍幾人在明當理行¶
<pb:KR4h0160_WYG_056-56a>¶
舟天逺征鴻背那能事煩劇曉出星猶戴行當謝冠冕¶
歸荷(一作/理)山陽耒¶
　　湖光山色樓¶
仙家十二樓俯瞰芙蓉渚象田耕玊煙龍氣生珠雨鳳¶
麟逺水接空濛小瀛夜折逢萊股蘭臺美人能楚語十¶
三鴈急孤鸞舞仙人醉騎黄鶴來酣揮落日使倒迴翦¶
取璚田一稜歸滿天鐵笛走春雷¶
　　玊山草堂雅集又題¶
<pb:KR4h0160_WYG_056-56b>¶
我常被酒玊山堂風物于人引興長銀絲蓴薦野鴨炙¶
(一作/段)金粟瓜取西楊莊山頭雲氣或成虎溪上仙人多¶
訝羊何處行春柘枝鼔閬州竹枝歌女郎¶
　　奉謝玊山假僦屋¶
玊山長者有髙義乞與山人僦屋金駟馬一時皆上客¶
青娥三日有遺音西山湧海當秋後南斗流江入夜深¶
更報大茅張外史興來須抱小雷琴¶
　　春日有懷玊山主人¶
<pb:KR4h0160_WYG_056-57a>¶
梨花枝外雨㝠㝠宿酒朝來尚未醒倚砌宜男偏婀娜¶
隔窗鸚鵡太丁寧紫鸞簫管和瑶瑟金鴨香爐倚繡屏¶
青李來禽臨已徧定從白鵠授黄庭¶
　　懷玊山一首書珠簾氏便面¶
五月江聲入閣寒故人西望倚闌干珠簾新卷西山雨¶
第一峯前獨自看¶
　　湖上感事漫成四絶奉寄玊山¶
湖水碧于天湖雲薄似煙鴛鴦不驚亂飛過岳墳前¶
<pb:KR4h0160_WYG_056-57b>¶
湖水明于鏡湖泥濁似涇祗應萇血在染得水華清¶
海嶠浮西目關梁轉北風蘇郎書未返愁絶鴈來紅¶
將石星空墮靈山鳳不飛惟餘灞頭水西去復東歸¶
　　與客登望海樓作錄寄玊山主人¶
蜑子雨開江上臺江頭野老不勝哀蜃將樓閣空中落¶
鰌引旌旗月下來保障許誰為尹鐸事諧無復問文開¶
可憐歌舞舊城闕又是昆明幾刼灰¶
嫋嫋秋風起洞庭銀州宫闕𣺌空青客星石落江龍動¶
<pb:KR4h0160_WYG_056-58a>¶
神馬潮來海雨腥弱水無時通漢使赭峯何事受秦刑¶
逺人新到三韓國中土文明聚五星¶
　　同郯九成過玊山舟中聨句¶
城角初升旭日暹舵樓東向起遐瞻鼇頭直下癡雲暗¶
(楊/)鷁尾徐開破浪恬野色微明金水曲(郯/)清江隱見玊¶
山尖雨收幕燕簷牙起(楊/)風颭檣烏帆腹添波影白翻¶
鷗箇箇(郯/)燒痕青出麥纖纖弋來野鶩毛全蜕(楊/)笱得¶
冰魚口尚噞解籜上萌蓮菂苦(郯/)潑醅新盎蜜脾甜避¶
<pb:KR4h0160_WYG_056-58b>¶
船好鳥機先識(楊/)入座江花手自拈未必江山惟客有¶
(郯/)也知吏隱許吾兼桃花不隔仙源路詩就寧辭晷刻¶
淹(楊/)¶
　　席上作¶
江南處處烽煙起海上年年御酒來如此烽煙如此酒¶
老夫懷抱幾時開(戴冠濯纓亭筆記張士誠據姑蘇元/主以上尊酒賜士誠士誠設宴以饗)¶
(使者楊廉夫與焉即席賦/詩云云士誠得詩甚慚)¶
　元詩選初集卷五十六¶
