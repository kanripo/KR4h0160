# -*- mode: mandoku-view; -*-
#+TITLE: 元詩選
#+DATE: 2015-08-25 00:43:32.538330
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 初集卷二十四
<pb:KR4h0160_WYG_024-1a>¶
欽定四庫全書¶
　元詩選初集巻二十四　　庶吉士顧嗣立編¶
　　許左丞有壬¶
　　　有壬字可用彰徳路湯隂人年二十畼師文薦¶
　　　入翰林不報授開寧路學正登延祐二年進士¶
　　　第累官參議中書省事元統二年九月拜參知¶
　　　政事至正初轉中書左丞六年召為翰林學士¶
　　　承㫖改御史中丞以病歸起河南行省左丞十¶
<pb:KR4h0160_WYG_024-1b>¶
　　　五年遷集賢大學士復拜中書左丞尋兼太子¶
　　　左諭徳十七年致仕給俸賜終其身越七年卒¶
　　　年七十八諡曰文忠可用歴事七朝垂五十年¶
　　　有元詞人由科舉而登政府者可用一人而已¶
　　　當權臣恣睢稍忤意則誅竄隨之可用絶不為¶
　　　巧避計善筆札工辭章歐陽元功序其文以為¶
　　　雄渾閎雋湧如層瀾迫而求之則淵靚深實其¶
　　　深許之如此揭曼碩云相下許公文章譽望矯¶
<pb:KR4h0160_WYG_024-2a>¶
　　　然為當世名臣而扈從上京凡志有所不得施¶
　　　言有所不得行憂愁感憤一寓之於酬倡晩年¶
　　　得康氏舊圃出所賜金買之名曰圭塘别墅昆¶
　　　弟翁季賓客留連觴咏其間酒酣賦詩頃刻成¶
　　　什傳於四方所著至正集百巻其弟有爭别輯¶
　　　其詩為圭塘小藁序之曰至正集巻軸浩繁以¶
　　　猶子楨起遣南行倉卒不及收拾有孚為輯小¶
　　　藁并平生倡酬紀行諸作為别集以傳於世¶
<pb:KR4h0160_WYG_024-2b>¶
　　神山避暑晩行田間用陶淵明平疇交逺風良苗¶
　　　亦懐新為韻十首¶
田塍晩獨䇿及此時雨晴東畦與西疃決決流水聲豐¶
年巳足歡清風復多情歸來藉草坐濁酒還自傾不用¶
澆磈磊我懐無不平¶
寢迹非絶世雅志便林丘青山足一至勝處靡不游意¶
適輒忘返茲焉夏巳秋遙遙目力窮青青盡田疇迷復¶
幸不逺歸歟無異謀¶
<pb:KR4h0160_WYG_024-3a>¶
脱身豪俠窟里氓締新交愛其心無穽不較醉語譊生¶
兒更有教治地盡肥墝禾黍巳在眼𤓰蔬早登庖愧子¶
良已多況敢希由巢¶
浮生若無悰道近人自遠重外樂徇身遺世幾赫咺老¶
農初不知遑遑嵗年晩清晨負耒出日夕行歌返悠悠¶
千載心它人莫予忖¶
落日照我影頎然溪水中涼飈動絺衣勢欲凌虛空顧¶
之一大笑與爾將無同昔也爾何達茲焉爾何窮莫道¶
<pb:KR4h0160_WYG_024-3b>¶
山林陋乃有黄虞風¶
昔人植松柏映蔚彌崇岡不為朝夕利千載當自長植¶
槿非不榮我圃因之荒白髪走畏途途修馬非良桑榆¶
賴未晚此樂且無央¶
靜念少日事躁中劇揠苗欲令千載淳反之在一朝斥¶
鷃不自量上欲摶扶搖世態任盲俗林譏愧清謠傲骨¶
日已長及辰事逍遙¶
淵明昔歸休開嵗纔五十我雖年近似我道慚什百兼¶
<pb:KR4h0160_WYG_024-4a>¶
金與尺璧敢取儕瓦礫𬗟焉動真想迅徃孰誘掖庶幾¶
歸田園千載可同迹¶
我聞昔桃源民風近無懐茲山亦深窈中有讀書齋但¶
絶車馬迹不惜雲烟埋旁圍靡靡山上䕃髙髙槐聊以¶
永今朝得酒從無膎¶
我髪日以變山色日以新舉杯試問山古今閲幾人我¶
非山主人聊為山之賓杖可入幽險詩能寫清淳但恐¶
我它適山乎爾誰鄰¶
<pb:KR4h0160_WYG_024-4b>¶
　　應制天馬歌¶
臣聞聖元水徳正色在朔方物産雄偉馬最良川原飲¶
齕幾萬萬不以數計以谷量承平雲布十二閑華山百¶
草春風香又聞有駿在西極權竒俶儻鍾乾剛茂陵千¶
金不能致直以兵戈勞廣利當時紀述雖有歌侈心一¶
啟何由制吾皇慎徳邁前古不寶逺物物自至佛郎國¶
在月窟西八尺真龍入維縶七逾大海四閲年灤京今¶
日才朝天不煩翦拂光奪目正色呈瑞符吾𤣥鳯鬐龍¶
<pb:KR4h0160_WYG_024-5a>¶
臆渴烏首四蹄玉後䃜其前九重喜見逺人格一時便¶
勅良工傳玉鞭錦韉黄金勒瞬息殊恩備華飾天成異¶
質難自蔵志在君知不在物方今天下有道時絶塵詎¶
敢稱其力臣才罷駑亦自知共服安輿無覂軼¶
　　題友人所蔵明妃圖¶
臂香骨沁守宫虐金鎖重門怨銀鑰深宫有眼不識春¶
晝長時聽雲間樂平生所見惟監宫今朝豈期見畫工¶
君王知畫不知妾薄命巳分如秋蓬黄沙漫漫天無窮¶
<pb:KR4h0160_WYG_024-5b>¶
驚飇吹老紅芙容穹廬明日又何處此生遂負南歸鴻¶
和親納侮號上䇿建議詒謀婁敬責妾身雖苦免主憂¶
猶勝專寵亡人國關山寥落夢亦迷嫁雞正爾隨雞飛¶
人間生女莫望貴只可近作田家妻琵琶聲斷霜天月¶
青塚至今青不歇後來却有蔡文姫千古胡笳辱哀拍¶
　　喜逢口(并序/)¶
　　　灤陽驛東北四十里有雙塚世傳昔有久戍不歸者¶
　　　其父求之適相遇此山下相抱大笑喜極而死遂𦵏¶
<pb:KR4h0160_WYG_024-6a>¶
　　　於是俗因謂之喜逢口亦猶望夫之有石也雖莫究¶
　　　其世代姓氏而其言有足感人者故作是以紀之¶
兒寒解衣重撫摩兒飢推食孰忍訶長成與國逺負戈¶
一去不返當如何去時云戍東北鄙直出榆關度遼水¶
白頭郎罷與影俱豈憚山川千萬里天教此地適相逢¶
父曰從天墜吾子笑疲樂極俱殞身誰謂情鍾遽如此¶
官家開邉方未巳同生又别寧同死山雲漠漠風颼颼¶
山頭雙塚知幾秋當時不忍一朝喜今日翻飛千載愁¶
<pb:KR4h0160_WYG_024-6b>¶
猶勝貞女化為石終古孤身雙不得清江寒影日悠悠¶
行人一去無消息¶
　　哀棄兒¶
雪霜載途風裂肌有兒鶉結行且啼問兒何事乃爾悲¶
父母棄之前欲追木皮食盡嵗又饑夫婦行乞甘流離¶
負兒逺道力巳疲勢難俱生灼可推與其疐尾莫我隨¶
不如忍割從所之今夕曠野兒安歸明朝道殣非兒誰¶
父兮母兮豈不慈天倫遽絶天實為十年執政雖咸腓¶
<pb:KR4h0160_WYG_024-7a>¶
發廩有議常堅持昔聞而知今見之倉皇援手無所施¶
兒行不顧寒日西哭聲巳逺猶依稀¶
　　李惟中學士自西臺侍御召入以未央宫瓦硯為¶
　　　貺作此謝之¶
漢家作宫法紫微金鋪玉户明華榱甄官陶瓦極能事¶
鉛丹細𢷬咸陽泥一朝神雀去不返秋風禾黍驚離離¶
谷陵且變此宜盡一二時出農夫犂人間購求作珍玩¶
洗刷篆籀分毫釐西臺執法好事者礱磨為硯尤瑰竒¶
<pb:KR4h0160_WYG_024-7b>¶
體呈全璧徑尺許沿開新月才一眉堅如鐵石潤如玉¶
墨聲瑟瑟松風吹惠然匣送感髙義但惜所與非所宜¶
公才真是謫仙裔善事利器方相資嗟予蕪學忝詞館¶
雖有此器無能為世傳銅雀亦佳品搜刔黄壤今無遺¶
髙皇垂統四百載老瞞何物敢等夷愛人屋上烏亦好¶
況茲適用逾端溪楮生毛頴賀得友坐令几案增光輝¶
代言揮制固多愧玉堂風月猶能詩¶
　　沙湖道中¶
<pb:KR4h0160_WYG_024-8a>¶
城居如坐井出郭始知春草色纔翻燒禽聲便可人逺¶
山來邐迤羸馬去逡巡喚醒三年夢東華足軟塵¶
　　夜至魯港¶
桴鼔逺銅籠前驅列炬紅星芒寒拂地江影靜浮空聽¶
語漁村近連航水驛通不才慚傳食鮭菜足為供¶
　　荻港早行¶
水國宜秋晩羈愁感嵗華清霜醉楓葉淡月隠蘆花漲¶
落髙低路川平逺近沙炊烟青不斷山崦有人家¶
<pb:KR4h0160_WYG_024-8b>¶
　　上京十詠(并序/)¶
　　　元統甲戌分臺上京飲馬酒而甘嘗為作詩丁¶
　　　丑分省日長多暇因數土産可紀者尚多又賦¶
　　　九題并舊作為上京十詠云¶
　　　馬酒¶
味似融甘露香疑釀醴泉新醅撞重白絶品挹清𤣥驥¶
子飢無乳將軍醉卧氊挏官聞漢史鯨吸有今年¶
　　　秋羊¶
<pb:KR4h0160_WYG_024-9a>¶
塞上寒風起庖人急尚供戎鹽舂玉碎肥羜壓花重肉¶
淨燕支透膏凝琥珀濃年年神御殿頒餕每霑儂¶
　　　黄羊¶
草美秋先腯沙平夜不藏解絛文豹健臠炙宰夫忙有¶
肉須供世無魂亦似麞少年非好殺假爾試穿楊¶
　　　黄鼠¶
北産推珍味南來怯陋容瓠肥宜不武人拱若為恭發¶
掘憐禽獮招徠或水攻君母急盤饌幸自不穿墉¶
<pb:KR4h0160_WYG_024-9b>¶
　　　籸麵¶
坡逺花全白霜輕實便黄杵頭麩退墨磑齒雪流香玉¶
葉翻盤薄銀絲出漏長元宵貯膏火蒸墨笑南香(南鄉/蕎麵)¶
(黒甚熟則堅實若瓦/石可代陶盞貯膏火)¶
　　　蘆菔¶
性質宜沙地栽培屬夏畦熟登甘似芋生薦脆如梨老¶
病消凝滯竒功直品題故園長尺許青葉更堪齎¶
　　　白菜¶
<pb:KR4h0160_WYG_024-10a>¶
土羔新且嫩筐筥薦紛披可作青菁飯仍攜玉版師清¶
風牙頰響真味士夫知南土稱秋末投簪要及時¶
　　　沙菌¶
牛羊膏潤足物産借英華帳脚駢遮地(此物喜生車帳/卓歇之地夏秋)¶
(則環繞其/迹而出)釘頭怒戴沙齋厨供玉食毳索出氊車莫作¶
垂涎想家園有莫邪¶
　　　地椒¶
凍雨催花紫輕風散野香刺沙尖葉細敷地亂條長楚¶
<pb:KR4h0160_WYG_024-10b>¶
客收成裹奚童擷滿筐行厨供草具調鼎爾非良¶
　　　韭花¶
西風吹野韭花發滿沙陀氣校葷蔬媚功於肉食多濃¶
香跨薑桂餘味及𤓰茄我欲收其實歸山種澗阿¶
　　尋梅¶
何以慰吾衰梅花秀發時晩香傳逺樹春雪避南枝林¶
靜來差早溪深行獨遲與君謀一醉及此未離披¶
　　水木清華亭宴集十四韻(并序/)¶
<pb:KR4h0160_WYG_024-11a>¶
　　　水木清華亭侍御史王公分儼别墅也位都城巽隅¶
　　　出文明門餘里許園池構築甲諸邸第予客京有年¶
　　　識公儼亦久而未嘗迹其地至正乙未春自汴召入¶
　　　俄公儼由遼省拜中臺握手傾倒屢約宴集塵冗不¶
　　　果致期宿具復有意外之撓乃七月二十又三日始¶
　　　遂盍簮左轄吕仲實中執法杜徳常右司王本中左¶
　　　司尚彦文實同尊俎酒㫖樂備物腆意勤適雨霽秋¶
　　　清塵空地迥庭木湧翠渚蓮散紅北瞻闉闍五雲杳¶
<pb:KR4h0160_WYG_024-11b>¶
　　　靄極目西望舳艫汎汎於烟波浩渺雲樹參差之¶
　　　間蕭然有江鄉之趣不知其為轂擊肩摩之境也¶
　　　煩襟滯慮滌濯浄盡兹遊竒絶宜造物之不䡖畀¶
　　　也公儼請曰人生四美百年幾遇不可不紀也乃¶
　　　即水木清華亭為韻賦詩有壬分華字其詩曰¶
世禄推門閥天墀幾拜嘉髙情忘勢利大隠謝紛譁朝市¶
塵無染蓬瀛路豈賒眷言營別墅初不逺東華畫舸堂前¶
過青帘栁外斜晴紅迷菡萏寒翠接蒹葭揮麈風生座扶¶
<pb:KR4h0160_WYG_024-12a>¶
笻雨壓沙萍開輕泛鴨荷側重擎蛙只訝神仙府誰知宰¶
相家賔朋𤣥圃玉文采赤城霞麗曲凝雲表鮮粧炫水涯¶
添栽三徑竹遞賞四時花心事尊中物人生海上槎相逢¶
須盡興明日各趨衙¶
　　送馬明初敎授南歸二十韻¶
　　　後至元戊寅予得請歸江夏别業明年冬遊長沙又¶
　　　明年二月安仁馬君明初来見於琅瓈山其人温醇¶
　　　其文粹精傾葢如平生同遊南岳更唱迭和遂同歸¶
<pb:KR4h0160_WYG_024-12b>¶
　　　江夏甫七日復參知政事命下以小兒累之又同北¶
　　　焉至任城明初舟覆幾不免間闗跋涉不忍予棄用¶
　　　中臺翰林薦堂除緱山書院山長及格擢右衛率府¶
　　　教授始釋褐衛官若胥卒皆國人明初請收書敎其¶
　　　子弟為華學官屬韙之鳩俸檄明初買書江南因得¶
　　　歸省其家焉過予相下将别請言吁世俗之交翻覆¶
　　　雲雨况延之館塾者其為交不又密乎饔飱之不精¶
　　　不時也供侍之不慎不及也脯脩之不腆也汲引之¶
<pb:KR4h0160_WYG_024-13a>¶
　　　不酬也為主人者有能不犯於是者乎人情久則¶
　　　狎狎則慢慢則隙生焉賔主至是不失歡者鮮矣¶
　　　而明初與予十年如一日始終無間言有徳君子¶
　　　哉述其槩為詩以餞之其詩曰¶
吾子纔傾葢琅瓈古渡頭袖文驚蜀錦懷寶重天球心¶
既同金斷膠因向漆投有邀須共徃無倡不為酬南岳¶
朝聨轡湘江莫艤舟屐窮峯頂寺詩滿水邉樓訪古由¶
來喜尋芳到處留遂移衡浦隠便作武昌遊坐席何曾¶
<pb:KR4h0160_WYG_024-13b>¶
暖招旌遽見求髙情安旅吹遐躅又神州道路多嘗險¶
山川只薦愁埽雲髠兎穎鏖雪敝貂裘善誘兒何幸深¶
蔵價未收忽看鴻鵠舉甘效蟨蛩休洹水寒偏瑩林慮¶
晩更幽誰知三仕巳相累十春秋公道先揚善真才自¶
拔尤恩袍明翡翠教鐸振貔貅行役仍清淡言歸藐阻¶
修臨岐惟一語音信莫悠悠¶
　　送黄文復歸長沙¶
半生湖海夢依俙但誦湘南逺寄詩先友凋殘公獨健¶
<pb:KR4h0160_WYG_024-14a>¶
故園荒盡我方歸百年未滿常憂畏千里相逢又别離¶
他日瓈江松下路西州難似此沾衣¶
　　和謝敬徳學士見寄韻¶
淡靄輕風弄野姿江天寥廓鳥飛遲從知宇宙多閒地¶
誰信襟懐勝舊時夜雨不驚逋客夢莫雲猶入故人詩¶
山中亦有陽春曲拂拭朱絃待子期¶
　　登岳陽樓¶
半空輪奐壯巴岳消得騷人一繫舟雲氣逺攜湘雨至¶
<pb:KR4h0160_WYG_024-14b>¶
湖光寒入蜀江流山川信美非吾土天地無窮有此樓¶
三十四年如夢過可憐華髪賦重遊¶
　　閒居雜詩四首¶
鬢髪蒼浪齒動搖自知宜退待誰招茶餘引鶴消春晝¶
酒醒聞雞記早朝肥截玉肪羮縮項香翻雲子飯長腰¶
尚嫌門有徴詩客時與山人破寂寥¶
半山雲樹接脩篁鎮日無塵到草堂甕牖風來書葉亂¶
膽瓶花落硯池香壺觴自酌教微醉松菊猶存及未荒¶
<pb:KR4h0160_WYG_024-15a>¶
護果灌園常不暇誰知閒裏更多忙¶
鵠山東北接郊墟郭影嵐光畫不如九十日春朝莫雨¶
兩三間屋古今書庭花紅礙經行處園竹青囘翦伐餘¶
滿地蒼苔愁踏破年來深喜故人疎¶
竊禄多慚號具臣歸田何幸作閒人登山臨水今非客¶
病酒愁花又過春夢斷紫霄黄閣逺眼明青鏡白頭新¶
芥薹竹筍來相續不道茅柴味更真¶
　(徹里帖木兒為江浙平章㑹科舉驛請試官供帳甚/盛心頗不平及還朝首議罷科舉時有壬為參知政)¶
<pb:KR4h0160_WYG_024-15b>¶
　(事力爭之丞相巴延議巳定乃温言慰諭翌日宣詔/特令有壬為班首以折辱之治書侍御史溥化誚有)¶
　(壬曰參政可謂過橋拆橋者矣有壬以為大恥移疾/不出有壬三入中書皆以病免觀此等詩亦可以知)¶
　(其不得意/之槩矣)¶
　　和傅汝礪寄來韻二首¶
江水舟航日夜東故人音問得常通君才能挽千鈞重¶
我老惟懐一畝宫自古山林容小隠只今臺省有諸公¶
欲知别後詩成處都在花香竹影中¶
春紅園圃眩西東花下縈紆一徑通不向雷門操布鼔¶
<pb:KR4h0160_WYG_024-16a>¶
要從人海見珠宫多言浪負三千牘老夢都忘十八公¶
珍重吾宗有成訓人間何似在山中¶
　　琳宫詞次安南王韻二首¶
涼入簾幃夜色輕瑤臺添月更虚明一壺天地渾無迹¶
只有清風動竹聲¶
山中活計只餐霞世事茫茫日自斜謫到玉堂無好況¶
夜深猶草侍中麻¶
　　和康里子山韻¶
<pb:KR4h0160_WYG_024-16b>¶
洞深春早透蘭芽窻曉雲香亂海霞萬丈紅塵飛不到¶
紫簫吹綻碧桃花¶
　　李陵臺¶
李陵臺下駐分臺紅藥金蓮徧地開斜日一鞭三十里¶
北山飛雨逐人來¶
　　令狐學士金蓮圖¶
九天光彩動金閨輦路風香樹影齊却笑漢家恩數薄¶
只教天禄待青藜¶
<pb:KR4h0160_WYG_024-17a>¶
　　都門栁¶
都門四十里青青幾度迎人幾送行老子有言來致栁¶
只煩相送莫相迎¶
　　夜次館陶¶
三老趨程不憚勞船頭坐看月輪髙烟村漁火微茫外¶
一簇人家是館陶¶
　　即事二首¶
幾家門繫釣魚船一陣風香燎麥烟畫出太平村落景¶
<pb:KR4h0160_WYG_024-17b>¶
酒旗多在緑楊邉¶
逺浦客帆明冉冉前村牧笛響嗚嗚園桑葉盡蠶成繭¶
庭樹隂濃燕引雛¶
　　送張囦亮錬師(以下/别集)¶
杏園陳迹夢暄妍馬上相逢豈偶然每憶可人如隔世¶
不聞新句又經年花迎驛路飛紅雨香到朝山散紫烟¶
王事遊方歸有日遲君洹水白鷗前¶
　　和可行展省歸過圭塘即席韻¶
<pb:KR4h0160_WYG_024-18a>¶
墟里烟塵外巾車日日來疎竹呈半塔初日見三臺酒¶
每從鄰貰詩寧待雨催衰年懐易感為我少遲囘¶
　　四月二十七日莊之淵昆季治具至圭塘醉中賦¶
　　　奉寄一笑¶
拂水垂楊貼水荷圭塘風景正清和豈能竒字逄人問¶
深愧羣賢載酒過花露墜紅沾杖屨松雲凝翠遏絃歌¶
也知節飲宜衰病其奈鄉情醉更多¶
　　秋露白酒熟卧聞槽聲喜而得句可行當同賦也¶
<pb:KR4h0160_WYG_024-18b>¶
治麴辛勤夏竟秋竒功今日遂全收日華煎露成真液¶
泉脈穿巖咽細流不忍潑醅㪺甕面且教留響在牀頭¶
老懷磈磊行澆盡三徑黄花兩玉舟¶
　　至正改元四月十三日戊子皇帝御龍舟幸護聖¶
　　　寺中書右丞臣特穆爾達實參知政事臣阿嚕¶
　　　臣有壬扈行樂三奏命右丞前特授平章政事¶
　　　參政進右丞臣有壬進左丞懇辭不允惶汗就¶
　　　列平章右丞曰今日遊騁之盛恩遇之隆不可¶
<pb:KR4h0160_WYG_024-19a>¶
　　　不紀也悚懼之餘為二十韻以獻¶
宇宙承平日邦畿壯麗鄉宫中無暇逸湖上蹔翺翔鳯¶
輦重雲降龍舟萬解驤風霆隨桂楫日月運牙檣五衛¶
分翬羽千官列雁行長年花壓帽仙妓錦連航絨繂初¶
徐引鑾旂漸逺揚釐靬呈曼衍僸佅遞鏗鏘玉食傳麟¶
脯氷壺出蔗漿魚鳶知永蹕鸎燕逐餘香夾岸金戈翊¶
彌空繡幕張汀迴開瀚海天近勝錢塘翠閣峩雙島珠¶
簾護兩廂九霄披瑞靄四表覩朝陽補助資遊豫登崇¶
<pb:KR4h0160_WYG_024-19b>¶
貴俊良不圖推朽質亦復被清光左轄綱維地中書政¶
事堂出謀慚不武好學願無荒喻水民堪畏從橋策最¶
長濟川非所任歌詠獻巖廊¶
　　和虞伯生學士壁間韻¶
在公抱隠憂出塞得竒觀青山萬馬奔龍門忽中斷地¶
平豁四維天闊張一幔寄語鳴笳兒休驚莫鴻散¶
　　張禮部溪山真樂圖¶
悠悠春天雲想見平時閒獨遊溪橋上暮宿山堂間澹¶
<pb:KR4h0160_WYG_024-20a>¶
然不知愁亦復忘所歡出山初無心既出還思山蒼生¶
待霖雨欲歸良獨難山堂悵何許蕭蕭松桂寒¶
　　寄趙秉彞¶
從軍苦樂不難明肯使毛錐負此生鐵騎蹴雲秋校獵¶
油幢敲雨夜論兵髪應瘴癘催全白詩為江山助益清¶
詔下凱還今有日阿緜聞已候門迎¶
　　七夕露坐感牛女事因成駁雜無實之言¶
别況經年慣佳期此夕逢終天為伉儷一水任西東人¶
<pb:KR4h0160_WYG_024-20b>¶
世非無鵲羈窻漸有蛩鄜州共明月應是憶衰翁¶
　　題趙幹江樓風雨圖¶
人間蕞爾東南陬金陵李家無逺謀詞華欲繼後庭曲¶
不見東風空上樓當時百事尚纎麗況在畫工專末技¶
洪河喬岳昧平生曲闌幽檻窮清致石頭城下無重關¶
甲馬營中有佳氣九天飛墜曹將軍盡巻版圖充上計¶
小兒造化吁可憐乾坤又到宣和年君王搖毫自塗抹¶
片紙落世人爭傳坐看南北又分裂遂使兩家同一天¶
<pb:KR4h0160_WYG_024-21a>¶
偶從斷縑閲小景慨念興亡豈天定而今蕩蕩混一圖¶
但少儂歸理釣艇¶
　　次賈伯堅左司寄來韻二首¶
酒來宛國注紅香魚出涼亭薦雪肪多病浪仙都在此¶
空哦清句嚼氷霜¶
賜霑炰鳯玉脂香大笑輕身服雁肪華髪侍臣歸有日¶
駕鵝先報一天霜¶
　　代書寄可行弟二首¶
<pb:KR4h0160_WYG_024-21b>¶
漢川雲夢有租田今嵗應逢大有年約束諸僮公出納¶
羡餘留糶杖頭錢¶
文竹移栽只五根來時無數長兒孫不因繁冗休輕翦¶
要使清隂過酒尊¶
　　出郭¶
萬慮攻催雪滿頭還鄉纔得縱遨遊太行雲盡青浮曉¶
洹水霜餘碧染秋漸老始知閒有味此囘真與世無求¶
溪山好處鴟夷滿況有風流老郡侯¶
<pb:KR4h0160_WYG_024-22a>¶
　　黄華山中雜詩二首¶
道人解后一開顔為借邛枝䇿我孱鳥語留人還小住¶
晚風吹破水中山¶
挂鏡臺西挂玉龍半山飛雪舞天風寒雲直上三千尺¶
人道髙歡避暑宫¶
　　墨竈寺追和緱山先生韻¶
丹霞圓鎖翠潭潭仰面青天鏡出圅解組已能辭好爵¶
判山還欲署新銜冷𫝊霜信風生谷清透雲根月滿巖¶
<pb:KR4h0160_WYG_024-22b>¶
却憶瓈江舊林壑幾多烟霧護松杉¶
　　九日登鳯寧山¶
亭亭鳯寧山形勢若飛動胡為不飛去仙真此摶控靈¶
跡既不閟烟霞遂增重城居見其圖清賞時入夢本朝¶
事幽尋霜風肅飛鞚適與佳節㑹更與佳人共危亭搆¶
兩翼飛雲連畫棟翠柏瀉秋聲紅樹列清供遐觀千里¶
近長歌百杯送洹流𠻳其根俯瞰清可弄陟降自忘疲¶
酬酢益豪縱牛山何用悲茲方待鳴鳯¶
<pb:KR4h0160_WYG_024-23a>¶
　　次和可行圭塘雜詠(録三/)¶
　　　與客泛舟¶
欸乃聲中動畫橈不煩舟子更相招而今赤壁荒寒裏¶
試問何人有洞簫¶
　　　日夕觀山¶
林慮千仞翠巖巖罨畫工夫在莫嵐徙倚崇臺觀未足¶
紅輪西北月東南¶
　　　雨中移竹¶
<pb:KR4h0160_WYG_024-23b>¶
山人聚景作池臺移得龍孫帶雨栽頃刻雲間晴日上¶
便教隂過酒尊來¶
　　圭塘獨坐¶
我屋來西圃輪蹏二里遙晩風收䓿萏秋雨長芭蕉有¶
酒容開口無官免折腰柴門莫堅閉恐負野人招¶
　　新秋即事¶
莫蹋蒼苔破茨門晝亦關林風秋入樹波日晩搖山原¶
野蒼茫外烟霏指顧間更須安一榻月夜不須還¶
<pb:KR4h0160_WYG_024-24a>¶
　　次和可行鄉友具宴漫成¶
相望不隔一牛鳴尊俎過從見至情荷露清涵芳酒氣¶
松雲寒遏豔歌聲髙車駟馬初無意白酒黄雞舊有盟¶
醉脱烏紗從露頂絶勝前日縛塵纓¶
　　次和可行赴圭塘¶
卜築何如履道坊千紅萬緑浸銀塘要囘衰境為全盛¶
却使閒人號最忙活水清圍容膝屋新篁髙出及肩墻¶
烟霞遮斷塵埃路才覺山林白晝長¶
<pb:KR4h0160_WYG_024-24b>¶
　　許太常有孚¶
　　　有孚字可行有壬之弟也登進士第歴官南行¶
　　　臺御史同僉太常禮儀院事鄱陽周伯琦圭塘¶
　　　欸乃序曰中丞安陽公謝事歸相州于其第之¶
　　　西二里得康氏廢園薙灌莽剗菑翳鑿池其中¶
　　　袤廣以步許者千餘深八尺形如桓圭雙洲右¶
　　　枕孤島左峙夷隄繚垣崇臺在肘夫蕖楊栁棗¶
　　　栗桑榆梅榴桃杏蒼松翠竹之屬周于池之中¶
<pb:KR4h0160_WYG_024-25a>¶
　　　外葢培植踰年而後成惟二古檜巋然乃康氏¶
　　　故物公時杖屨攜弟若子㑹賓友觴咏其間以¶
　　　池之占勝居多故以圭塘名此倡彼和宫商遞¶
　　　宣少長同歡主賓相忘遂名其篇曰欸乃若漁¶
　　　歌互答然公季弟都司君自為之引裒成巨秩¶
　　　凡得古詩律五七言總若干首亦以見安陽一¶
　　　門文物之盛云(欸乃櫂船相應聲也元次山有/湖南欸乃曲舊誤作款乃并誤)¶
　　　(音襖靄/今改正)¶
<pb:KR4h0160_WYG_024-25b>¶
　　圭塘雜咏(并序/)　(録三/)¶
　　　圭塘亭臺浚築之役經始及落成有孚實皆與¶
　　　聞吾兄時一来遊雖乗興忘返而芳春長夏秋¶
　　　晴冬燠有孚獨得賞玩竟日不敢孤兄之賜謹¶
　　　取日所為事各成小詩題曰圭塘雜咏用發長¶
　　　者一笑塘之可咏者不止此又當别撰拜呈¶
　　　栁下聽鸎¶
隂隂烟翠足濳身其奈嬌喉百轉新却憶當年閶闔曉¶
<pb:KR4h0160_WYG_024-26a>¶
恩袍光照上林春(登第日唱名西宫密/邇上林嘗聞鸎也)¶
　　　日夕觀山¶
晩晴臺上看巉巖萬壑千峯起翠嵐恰似雲間招五老¶
今宵有夢定江南¶
　　　遶隄種菊¶
酒熟同招隠士看飢來忍把落英餐春風無限閒桃李¶
不似黄花耐嵗寒¶
　　雙洲¶
<pb:KR4h0160_WYG_024-26b>¶
吾聞東海之上有十洲羣仙出入洲上頭瑤花琪樹聚¶
麟鳯不與塵世同春秋吾池不啻涔蹄水孰謂蓬瀛敢¶
相擬獨憐亦復橢雙洲雲霞嶪岌烟波裏飛橋子午凌¶
空虛朱闌緑栁隂扶疎亭臺倒影山色好四顧彌望皆¶
芙蕖清風為賓月為友但恨不將池變酒恍如乗槎泛¶
天河又疑身在無何有從知雲海空復空仙凡一笑將¶
無同浪游不必訪弱水人間亦有蓬萊宫吾儕小人可¶
惜無仙骨由來二洲不是池中物(以下三詩見圭塘小/藁以其專詠圭塘之)¶
<pb:KR4h0160_WYG_024-27a>¶
(勝故類附于/雜詠之後)¶
　　栁巷¶
種栁圭塘路行行便向榮雨晴羞眼澁烟暖細眉横色¶
比金猶嫩枝看翠易盈林疎無繫馬葉接有啼鸎線亂¶
柔條裊氊鋪落絮平尋詩常獨徃送客或同行歸院塵¶
難到還家月每明上通陶令宅不接亞夫營京兆時非¶
昔平康夢自驚陽關休曡曲司馬易傷情但恐春囘馭¶
何將酒解酲託根因勝境由徑得嘉名莫訝公休吏詩¶
<pb:KR4h0160_WYG_024-27b>¶
成句未精¶
　　蔬圃¶
有池可汲園可斸拂袖歸來心願足自甘學圃為小人¶
愛此菜茹畫苜蓿元修雨後脆且腴諸葛敷榮最濃緑¶
蘿蔔生兒芥有孫芋魁出水頻澆沃罷鋤時或釣池魚¶
隠几何曾夢蕉鹿既無抱甕老翁勞亦免趨炎脅肩辱¶
吾嘗寓甲第紛紛厭粱肉吾今旦烹葵食鬱雜埜簌彼¶
紫駝峯出翠釡爭如菘韭侑炊粟五侯之鯖世所貴五¶
<pb:KR4h0160_WYG_024-28a>¶
辛之盤吾亦欲庸人皆被富貴熏或羡吾饕是清福但¶
令此色母駐顔雋味齧根充我腹三年不窺慚仲舒吾¶
儕何可輕樊須九月築場十月滌連年藉此輸官租¶
　　侍飲圭塘和楨韻(并序/)　(録一/)¶
　　　至正已丑嵗相城春夏不雨旱既盛六月廿九日始¶
　　　雨入夜沾足吾兄乗椶輿挈壻姪來圭塘縱觀樂甚¶
　　　猶子楨具饌且有詩兄謂有孚曰詩雖不髙其意可¶
　　　取遂走筆答之有孚亦技癢弗禁依韻得四首兄載¶
<pb:KR4h0160_WYG_024-28b>¶
　　　賡之楨亦自和共八章觴詠間作於荷聲樹色中¶
　　　不謂此身之在塵世也時東平孟彦超來尹安陽¶
　　　方走神祠致懇禱甘澍適應尤可喜也故并及之¶
買得園亭位面陽百年心事一時償風吹楊栁囘鸞舞¶
雨浥芙蕖墮馬妝相下未成真率㑹洛中空記姓名香¶
當時太液池邉宴不信人間六月涼(辛巳之夏吾兄以/左轄被命留京師)¶
(遵故事率留守臣登廣寒殿視罅漏/適御酒至恭宴池上有長句故及之)¶
　　次和可翁新秋即事¶
<pb:KR4h0160_WYG_024-29a>¶
池亭殘暑去樂事日相關徑列霜前菊窻招雨後山好¶
詩來枕上爽氣滿人間極目崇臺晚遙天一鶴還¶
　　睡起偶成¶
清風枕簟水雲鄉夢覺槐根百慮忘起課山僮笑多事¶
飼魚跟藕摘蓮房¶
　　嘉蓮亭宴罷奉陪泛舟夜分始歸賦詩三十韻是¶
　　　日之宴渤海縣尹吳安之以使來具也(閏七月二/十一日)¶
池亭秩芳筵落日船始放晴空散餘霞秋水淨氛坱髙¶
<pb:KR4h0160_WYG_024-29b>¶
荷雖離披尚爾緑彌望搴豁成璧池不礙雙槳盪縈紆¶
湛澄碧天宇益虛曠石竇求驚湍松隄俯新漲鼎立洲¶
嶼連沿洄時一傍飣餖羅珍羞傾倒出竒釀侑以二名¶
姫朱絃倚清唱凝雲響空翠幽禽或翓□所媿杯行遲¶
負此百川量須臾羣動息露氣白沆碭灑然毛骨輕不¶
獨情緒暢鐙火空濛中仿像江湖上陋彼西園游飛葢¶
何冗長云胡渼陂行亦復怯風浪而我方扣舷馮虚恣¶
搖蕩吾兄嚴鄭流髙節張邴亢少飲如醉翁浮此齋畫¶
<pb:KR4h0160_WYG_024-30a>¶
舫頗恨交游稀每每折輩行遂令子弟間日侍屨與杖¶
樓船憶當年樂事炊一餉望洋失所操伏櫪今在鞅靜¶
言校疇昔所得多所喪與從天上人何似山中相但恐¶
時易失俛仰異欣悵銀漢淺且清神槎喜無恙人生貴¶
適意前脩語非妄榜人報更闌列宿光蕩漾故舊東海¶
頭何當剡溪訪¶
　　十二月廿又二日觀雪泠然臺城郭山川四顧清¶
　　　爽小兒誦東坡先生聚星堂詩甚習殊可樂也¶
<pb:KR4h0160_WYG_024-30b>¶
　　　因憶馬明初云徃歲徳常杜左司嘗與諸公和¶
　　　之成巨軸然皆不及一見僕則不敢言和但對¶
　　　景乗興謹用其韻爾僭越之罪觀者恕之¶
花飛六出亂無葉泠然臺上偏宜雪茫茫大地迥無塵¶
𣺌𣺌予懷正竒絶山容喜從天際改竹聲時聽池邉折¶
相知更有灞陵翁長途不信人蹤滅平原飢兎巧跧藏¶
空闊蒼蠅飽飛掣小兒忍冷從吾觀楚楚毳裘蒙采纈¶
坡詩誦得聚星堂字字珠璣飛玉屑懐賢撫景慷慨生¶
<pb:KR4h0160_WYG_024-31a>¶
嵗月堪憐去如瞥豐年但願太史書故事須從汝南説¶
歸來舉似宋廣平却笑梅花心似鐵(時梅皆/凍損)¶
　　許太祝楨¶
　　　楨字元榦有壬之子以門功補太祝應奉翰林¶
　　　金臺王翰稱許氏昆季之賢羣從之才俊有非¶
　　　他人之所能及者并見于圭塘欸乃集中¶
　　次和圭塘雜詠(録二/)¶
　　　日夕觀山¶
<pb:KR4h0160_WYG_024-31b>¶
亭西咫尺聳千巖清氣侵凌湧碧嵐紅日欲沈山更好¶
從他捷徑在終南¶
　　　月下觀梅¶
老樹清溪映白沙可人竹外一枝斜黄昏信步前邨去¶
香到松林賣酒家¶
　　瑞蓮歌次可行叔韻¶
太行山下溪名洹洹溪主人今得賢石渠分溜入方沼¶
種出萬柄紅白蓮就中一茄發挺特豔妝雙出雲髻鬈¶
<pb:KR4h0160_WYG_024-32a>¶
有如二女降媯汭翠裙紅袖相牽連岐分駭目未信宿¶
里(闕/)傳耳何喧闐波神有為獻嘉瑞要並太史書豐年¶
主人謙徳不敢有福善自是天行權亭亭植立萬花表¶
可人適在亭之前日酣飲語轉嬌婉風動似舞尤輕便¶
一時圖寫溢紈素十日車馬空市廛昔聞蓂莢曾表異¶
乃因土階與采椽景星鳯鳥豈常有考信前史真宜傳¶
醴湖蕪塞不復見而今乃濯圭塘泉禎祥奕葉定不斷¶
藕絲萬縷相纒緜幽人到此自怡悦膏盲泉石尤難痊¶
<pb:KR4h0160_WYG_024-32b>¶
要須紀録入郡乗千年增重吾山川¶
　　睡起偶成次韻二首¶
乞得西園作醉鄉浮生俗務總相忘水雲清徹荷香裏¶
小艇虛明似洞房¶
賦詩舒歗杖藜行水色山光不世情醉卧午窻誰喚醒¶
栁隂嗁鳥兩三聲¶
　　馬教授熙¶
　　　熙字明初衡州安仁人也歴官至右衛率府教¶
<pb:KR4h0160_WYG_024-33a>¶
　　　授嘗作摸魚子樂府十闋并圭塘補和詩附記¶
　　　于後其原序云欸乃既歌之明年熙如京師可¶
　　　行洎楨日侍安陽公觴詠圭塘更唱迭和詩辭¶
　　　凡二百四十有九又明年楨來京師熙始得伏¶
　　　讀全集大篇雲行短章泉流無非樂日用之常¶
　　　而憂國憂民之實亦未嘗不黙寓其間也楨聞¶
　　　詩趨庭日有新益而熙乃以抗塵走俗不得與¶
　　　于斯文媿可勝言邪然可行序引有張本同聲¶
<pb:KR4h0160_WYG_024-33b>¶
　　　之説固欲援之入社今雖末至未必峻拒之也¶
　　　于是忘其蕪陋勉强補和得詩七十八詞八録¶
　　　次左方惟二先生進而教之¶
　　和可行圭塘雜詠(録二/)¶
　　　攜妓落成¶
省事山翁許鶴隨燕鸎奔命為誰疲情知欸乃多幽事¶
不付樵青付雪兒¶
　　　開窻看雨¶
<pb:KR4h0160_WYG_024-34a>¶
洞房編葯屋編荷八面玲瓏得月多誰遣天飄籋雲過¶
嫩涼扶我入無何¶
　　和可行即事¶
載書逾十乗儲醬乏千缸竹影明窺户荷香暗度窻對¶
山方目擊見客又心降落日層臺表蒼烟白鳥雙¶
　　和可行鄉友具宴¶
石溜穿渠㶁㶁鳴眼中幽事總關情故人載酒不盡醉¶
好鳥隔花空有聲但使軒扉常欵客不妨松菊屢尋盟¶
<pb:KR4h0160_WYG_024-34b>¶
西風瘦馬長安路説與山靈笑絶纓¶
　　蒲提學道源¶
　　　道源字得之别號順齋世居眉州之青神徙家¶
　　　興元道源强記過人究心濓洛諸儒之學嘗為¶
　　　郡學正罷歸絶口不言仕進晩以遺逸徴入翰¶
　　　林改國子博士嵗餘引去起提舉陜西儒學不¶
　　　就優游林泉病弗肯御醫藥飲酒賦詩而逝以¶
　　　仲子機貴贈祕書少監裒輯其遺文曰閒居叢¶
<pb:KR4h0160_WYG_024-35a>¶
　　　藁二十六巻黄文獻公溍為之序曰國家統一¶
　　　宇内士俗醇美一時鴻生碩儒所為文皆雄深¶
　　　渾厚而無靡麗之習承平滋久風流未墜皇慶¶
　　　延祐間公以性理之學施于臺閣之文譬如良¶
　　　金美玉不俟鍛錬琱琢而光輝自不可揜葢當¶
　　　時之風尚如此可以徵世運焉¶
　　閒居紀事二首¶
客從長安囘叙闊訪鄰里貌悴於去時因而問所以客¶
<pb:KR4h0160_WYG_024-35b>¶
悲向我言此行幸脱死長安遭飢荒食盡到糠粃升合¶
貴不貲珠金何足恃凌晨出求糴于于如櫛比莫歸持¶
空囊菜色皆相似老弱困且羸行隨墻壁倚邨虛向昏¶
黑剽掠羣兇起咸云田中麥苗枯無雨水今年如弗收¶
炊爨當易子予聞重歎嗟禍及乃至此八政食為先周¶
書本微㫖天下茍有飢稷思若由已梁惠戰國時民粟¶
知移徙一夫不獲所古人心媿恥如何填溝壑遽忍立¶
而視此邦粗偷生脣亡寒及齒嗷嗷食口衆身不親耒¶
<pb:KR4h0160_WYG_024-36a>¶
耜今朝聽此言徒增驚悸耳¶
古人制昬禮所貴在人倫冠笄年既邁受幣方交親後¶
世雖偷薄十中五猶遵如何至今日彞典俱湮淪男痴¶
巳合配女幼皆成姻安知慮夭夀奚暇占吉辰媒妁走¶
市井鼓吹喧城闉百年祇倉卒大事為因循問之何遽¶
然詔云選佳人傳聞至太甚意失非本真正道難化俗¶
譌言易惑民於初茍不慎其末弊將臻寄聲秉鈞者風¶
俗何時淳¶
<pb:KR4h0160_WYG_024-36b>¶
　　送府史竇彦立遷調奉元¶
藹藹府中英夫誰可屈指竇君長安人衆論共推美氣¶
和更敏才志鋭方壯齒留胷無芥蔕出語有綱紀一朝¶
過我辭試問其所以廟堂新立法為吏互遷徙簡書迫¶
程期信宿不容止門當道途旁所幸還鄉里聞之心惘¶
然别緒紛莫理一杯送歸韉一言贈吾子人生重名節¶
不義深可恥青雲路雖髙欲致由踐履去去宜勉旃好¶
音行洗耳¶
<pb:KR4h0160_WYG_024-37a>¶
　　次徳衡弟韻¶
古道不可作轉覺澆風長人心所去就但與時炎涼燕¶
石蔵什襲連城遺路傍汝賢乃迂闊汝直成狂徉世味¶
鼎一臠人爭染指嘗伊我澹無慮簞瓢身世忘處汚奚¶
害潔視變皆為常彼哉聲利徒末路空皇皇¶
　　春晚山茶始開示徳衡弟¶
山茶本冬花憔悴遂開晚儕軰鬬芬芳已獨尚息偃及¶
茲春事深渥丹始赫烜參列姚魏前正色無婉娩因之¶
<pb:KR4h0160_WYG_024-37b>¶
觀我生平昔匪驕蹇衡門自棲遲臨老遇推挽朱紫皆¶
少年跡親心自逺華顛豈懐榮田里幸得返功名船上¶
灘嵗月輪下坂撫樹三歎息嵗寒同繾綣¶
　　仲春十三日大風雪¶
兩日東風何作惡横將桃李花吹落陽和歘忽變寒威¶
曉來陡覺春衫薄紛紛撲面飛蟲亂細看六花驚雪作¶
須臾眼界失舊觀玉殿瓊林起沙漠細思節物恐差謬¶
始信化工難測度初遷喬木悔新鸎久屈重泉愁尺蠖¶
<pb:KR4h0160_WYG_024-38a>¶
仰天致詰不我酬運候果誰司槖籥便當努力戰客隂¶
一埽晴空開六幕¶
　　贈龍巖上人草書¶
韓云浮屠多技能秖今復見龍巖僧髙閒懐素去巳久¶
肯向死灰求續燈手追心慕忽有得筆底渙然無滯凝¶
雲烟結瞑鬼神泣雷電索怪蛟龍騰懸崖百尋瀉瀑布¶
老樹千嵗垂寒藤鐵為門限自兹始但恐紙價相仍增¶
我聞雪菴亦工此好事徃徃輸縑繒都城顔扁妙天下¶
<pb:KR4h0160_WYG_024-38b>¶
驟得榮寵非階升龍巖更須追三昧無俾斯人專美稱¶
　　送吳閒閒真人¶
天風吹衣雨浥塵盧溝曉别詩境新石梁雄據天下津¶
羣峯迤邐西北垠草木㸃綴生精神驕馬駐足車停輪¶
紛紛追逐皆朝紳相與祖餞為何人閒閒嗣師方外臣¶
貌雖老氏心儒珍恩許還家夀乃親翁媪年皆八十春¶
饒國啟封降絲綸上尊分賜光禄醇道傍見者咨嗟頻¶
此行豈為思鱸蓴觚稜逺瞻戀嚴宸青雲我亦忝致身¶
<pb:KR4h0160_WYG_024-39a>¶
先世贈典䝉深仁但恨不及生存辰因君此圖淚沾巾¶
　　贈傅神李肖巖¶
人生天地洪鑪中形色散殊俱不同畫師筆底要真似¶
妙想乃與天機通肖巖後出獨超詣睥睨衆史如兒童¶
京師摹寫富箱篋竒厖福艾多王公神情所賦各臻極¶
千變萬化無終窮遂為當代顧陸手足配向來褒鄂雄¶
明窻副本得寓目起敬毛髪森寒風秪今聲價愈增重¶
姓字已徹明光宫塵容俗狀亦何者年齒未及先成翁¶
<pb:KR4h0160_WYG_024-39b>¶
既無開朗謫仙韻又無圖畫凌烟功君胡恵然肯相過¶
坐對熟視心神融煤黳紙上畧㸃畫稍類雲月猶朦朧¶
須臾壁間出幻影恍若面映新磨銅人能肖吾不自肖¶
内發感媿顔生紅聖賢體貌等人爾所貴踐履惟能充¶
作詩答謝肖巖貺但恨意逺辭難工¶
　　題錢舜舉畫烟江曡嶂圖¶
江山竒絶吳楚鄉畫史又與生錢郎錢郎下筆得天趣¶
意象髣髴開衡湘浮空水光接巨浸隔岸嵐翠摩穹蒼¶
<pb:KR4h0160_WYG_024-40a>¶
幽巖梵宫半隠見老樹樵舎相迷蔵中流一葉泛小艇¶
逺澗千尺横修梁山居熙熙自太古下視擾擾徒奔忙¶
我來京國行九軌塵土眯目鬚眉黄困餘偶作林壑夢¶
歸計未遂驚彷徨明窻豁然看此畫便覺胸次生清涼¶
何時挐舟徑成徃長嘯振衣千仞岡¶
　　新麯米酒歌(梅隠先生命/作就為夀)¶
驕陽行空勢方烈刈麥農夫寧憚熱天旋雷動飛玉塵¶
霧渤雲蒸成麯糵麥秋方罷還插秧䆉稏西風千項黄¶
<pb:KR4h0160_WYG_024-40b>¶
腰鎌肩擔行相逐共趁晴色催登場碓舂糠粃光如雪¶
汲泉淅米令清潔炊糜糝麯同糅和元氣絪緼未分裂¶
甕中小沸微有聲魚沬吐盡秋江清脱巾且漉仍且飲¶
陶然自覺春風生君不見淵明有田惟種秫醉裏作詩¶
聊自述又不見豳風十月穫稻忙春酒介夀俱徜徉但¶
願年年遇豐稔更須三萬六千場¶
　　將至中山¶
中山何處是隠隠望孤城逺靄青林暗斜陽白墖明韓¶
<pb:KR4h0160_WYG_024-41a>¶
蘇名不朽遼宋恨應平䇿馬長途晩風沙老客情¶
　　偶書¶
入樹秋風早驚心節序遷晩雲兼去鶴涼雨靜鳴蟬得¶
句因新意躭書是宿縁平生愛冲澹何事亦華顛¶
　　九月十八日黄菊始開時且禁釀漫成示徳衡弟¶
苒苒秋事杪幽叢花始黄直須彫衆卉纔許見孤芳重¶
露洗金質嚴風吹緑裳陶翁如有酒何日不重陽¶
　　偶記少時小年能綴文詩¶
<pb:KR4h0160_WYG_024-41b>¶
彼美誰歟子嶄然早見春綴文當世有惟汝小年能稚¶
齒為星鳯清姿秀玉氷聨章成脈絡緝句合規繩穎悟¶
過長吉推揚自少陵可憐東魯客頭白短檠燈¶
　　覺和尚菴賞白蓮¶
氷雪肌膚出淤泥伶俜寒影照漣漪曉風浮冷夢初醒¶
夜月嬋娟清更宜未要露濃垂别淚先看水滑洗凝脂¶
陶詩近體驚兒女大笑廬山逺法師¶
　　郭某席間賦¶
<pb:KR4h0160_WYG_024-42a>¶
喔喔晨雞喚夢醒窻銜好月壁銜燈宦情嚼蠟淡無味¶
世路登天吁可憎十載飄零都是客一廛寂寞靜於僧¶
調羮事業無勞説深謝諸公媿不能¶
　　餞楊同知任滿西歸¶
道傍笳鼓記迎新又作長亭惜别人千里畏途成雅俗¶
一言寒谷變陽春朝廷有意歸楊震父老無從借寇恂¶
金印此行如斗大西還遙望使車塵¶
　　九月八日賦二種芙容二首¶
<pb:KR4h0160_WYG_024-42b>¶
　　　紅芙容¶
豐肌弱骨與秋宜宿酒酣來不自持豈為嚴霜成槁質¶
要憑初日發妍姿燕姫入畫猶嫌陋蜀錦團窠未足竒¶
獨對芳叢寄幽興子髙真是遇仙時¶
　　　轉觀芙容¶
露涼風冷見温柔誰挽春還九月秋午醉未醒全帶豔¶
晨妝初罷尚含羞未甘白紵居寒素也著緋衣入品流¶
若信牡丹南面貴此花應是合封侯¶
<pb:KR4h0160_WYG_024-43a>¶
　　次耶律奉使鎮南樓詩韻¶
雄視坤維有此樓恍疑八表繼神遊山連秦蜀相鄰際¶
水接襄樊不盡頭隂闔陽開増偉觀月明風冷怯清秋¶
百年豪傑登臨處詩興飄飄隘九州¶
　　九月同李子文羅夀甫行城南溪上¶
溪水泠泠玉佩聲沿溪路轉忽州平襟懐鬱滯得開豁¶
腰足痺頑時散行幾樹霜紅明夕照數峯烟碧倚寒晴¶
茲遊勝友相酬和殆與秋光欲鬬清¶
<pb:KR4h0160_WYG_024-43b>¶
　　次韻王仲禮(上己約出郊/雨不果徃)¶
朋友惟君氣味投相尋一笑果何由暇中值雨唯思睡¶
貧裏逢春只辦愁行樂忍令佳節負光隂不為少年留¶
且看明日開晴霽拄杖從公到處游¶
　　初至京城寓居言懐¶
道途奔走四千餘憔悴京城僦屋居曉逐時英登館閣¶
夜因羈夢到鄉閭將衰敢望功名顯臨用應慚學術疎¶
落日孤雲天一角眼穿誰為附來書¶
<pb:KR4h0160_WYG_024-44a>¶
　　題答失帖木兒大夫所蔵王維畫寒林曉行圖¶
野景荒寒霜意邉疎林僵立勢參天定應畫妙王摩詰¶
故著詩清孟浩然驢怯小橋鞭不動風掀危帽整還偏¶
官閒老我叨君賜紅日三竿尚晝眠¶
　　和霍思齊接駕¶
六軍嚴衛抱珠旛曉發衝開宿霧寒象輦塵清千里至¶
龍顔喜動萬人看踐禾屢戒畋秋騎獻果爭迎住夏官¶
自媿涓埃無以報敢辭奔走候儀鑾¶
<pb:KR4h0160_WYG_024-44b>¶
　　辭陜西儒學提舉閒居言志¶
布穀聲中雨散絲曉窻濃睡正忺時春來暖透黄紬被¶
老去甜歸白粲糜仕及引年何况病官雖閒局亦當辭¶
為予多謝門前客莫怪慵夫應接遲¶
　　金釵翦燭(幼作/)¶
歌舞蘭堂夜色深燭花輕翦試釵金分開小鳯雙飛翼¶
撥盡寒灰一寸心玉淚亂隨紅褏落蠟香留得碧雲簪¶
短檠二尺挑寒雨頭白書生正苦吟¶
<pb:KR4h0160_WYG_024-45a>¶
　　漫題¶
花下提壺勸酒桑間布穀催耕甚欲晴天行樂却因春¶
雨關情¶
　　和趙君錫題王仲禮壁韻¶
迅速光隂一旅亭功名不貸鬢毛青此身未入雲臺畫¶
半夜披星望列星¶
　　題王羲之鳯墅續帖(一作題/蕭寺)¶
吳山佳處梵王宫樓閣崢嶸出斷峯不見子雲當日字¶
<pb:KR4h0160_WYG_024-45b>¶
暝烟殘照但聞鐘¶
　　次徳衡弟九日以萸酒來貺¶
萸如蠅子攢頭赤酒似鵝兒破殻黄饋我真成兩竒絶¶
為君大醉作重陽¶
　　次仇教授西鄉道中言懐二首¶
荆榛莽莽暗前邨間有花枝弄好春誰料山禽解生事¶
一聲腸斷未歸人¶
花枝不管人為客笑向春風滿意開忽憶尋芳年少事¶
<pb:KR4h0160_WYG_024-46a>¶
夢魂曾繞故鄉來¶
　　題洋州土神祠海棠¶
一㸃芳心肯破慳恨無紅錦護朝寒花如解語應須道¶
多謝詩人著眼看¶
　　題蒼玉亭巻¶
冷光翠色入疎櫺嵗晩相看眼共青靜聽蕭蕭有餘韻¶
似能和我讀黄庭¶
　　題墨梅圖¶
<pb:KR4h0160_WYG_024-46b>¶
春風不解惜瓊英可是招魂有客卿記得小橋曾度處¶
數枝和月浸溪明¶
　　題瘦馬圖¶
誰寫驊騮草野間身行萬里骨如山絶勝秣飼無他技¶
枉占君王十二閑¶
　　題江皋雪霽巻¶
山川玉潔映朝暉人世鴻濛果是非只許詩家占清景¶
漁蓑偷載一船歸¶
<pb:KR4h0160_WYG_024-47a>¶
　　題白汝明秋江晩渡巻(白號/横舟)¶
岡巒迤邐水悠悠雁落沙州古木秋隔岸有人愁日莫¶
急須濟我勿横舟¶
　　己已上元¶
太平節物自欣欣燈火鼇山閙徹晨今夜月華依舊好¶
可憐只解照愁人¶
　　賦栁¶
枯樹生荑色已嬌低垂江岸映溪橋東君不惜黄金縷¶
<pb:KR4h0160_WYG_024-47b>¶
散作春風十萬條¶
　　賦石竹¶
短籬新見出梢梢蔥蒨都無尺許髙茜色芳葩工㸃綴¶
莫教容易混蓬蒿¶
　　安處士熙¶
　　　熙字敬仲真定槀城人先世以貲雄離石蔵書¶
　　　萬餘巻金亡徙家熙少承祖父之學聞容城劉¶
　　　靜修名將徃從之游未行而劉卒走徃拜其墓¶
<pb:KR4h0160_WYG_024-48a>¶
　　　録其遺書而還憲司數以其行薦於朝無所就¶
　　　至大四年卒年四十一學者稱黙菴先生門人¶
　　　蘇天爵輯其遺文為黙菴集謂其文章以理為¶
　　　主皆有為而作詩學淵明晦翁弟以吟咏性情¶
　　　陶寫造化而已自金源氏與宋分疆以詞章辨¶
　　　博相雄長元初姚公茂得趙江漢之書而北許¶
　　　魯齋力起而昌明之而理學始傳靜修能以所¶
　　　學羽翼魯齋而推源於周程邵朱者也敬仲私¶
<pb:KR4h0160_WYG_024-48b>¶
　　　淑靜修而尊朱子之説以為教遊其門者望而¶
　　　知為安氏弟子北方之學於是乎益振敬仲固¶
　　　劉氏之功臣然其詩去靜修逺矣¶
　　擬古次韻六首¶
鬱鬱嵓下柏青青水中蒲嵓前有幽人壯嵗常獨居獨¶
居亦何為不羡春華敷十年掩關卧門庭盡荒蕪美人¶
殊不來日夕聽軒車¶
零零白露下嵓谷悴芳蘭蘭悴不復辭誰與念時艱堅¶
<pb:KR4h0160_WYG_024-49a>¶
氷行復至雪深路漫漫愁絶將奈何撫几一長嘆¶
中州有寒士塊然守空堂清貧久有信壯懐殊未央豈¶
不願馳騁冒雪凌風霜振䇿萬里途超忽追鵬翔永念¶
同懐人渺在天一方悵望不可見慷慨發清商獨處誰¶
晤語百感摧中腸人生諒難必且莫徒悲傷¶
採柏空嵓下倚竹荒庭前人生非金石君心詎能堅君¶
心或有渝賤妾終不疏天地一瞬息今古一長途借問¶
離别苦君心竟焉如不見園中樹日日爭華敷秋風一¶
<pb:KR4h0160_WYG_024-49b>¶
夕至已逐嚴霜枯嵗晩(闕/)得去山空難久居¶
崑崙一何髙出此無窮河遙遙何所徃不啻萬里多一¶
意在朝東日夕無停波逺遊計不蚤壯志成蹉跎夫君¶
不我顧鬱鬱將如何覽物悟物變端居閲年華興來展¶
遐眺緩步空山阿四顧𣺌塵世杉柏紛森羅吾樂誠何¶
極憂子獨長嗟眷焉誰晤語一笑空烟蘿¶
人生有定分所貴能樂天自輕失所守欲進安敢前思¶
君重思君此情誰與宣舉頭見明月顧影徒自憐終當¶
<pb:KR4h0160_WYG_024-50a>¶
謝塵世洗心聞澗泉¶
　　酬王治書仲安¶
少年不解事妄意欲聞道力小任匪輕今兹半摧倒生¶
平寡師友恨不識君早所期親杖屨圅丈供汛埽盡出¶
胷中疑為我細分剖竒章忽見示踧踖驚中抱過許君¶
豈然無乃習稱好摳衣或有幸同遊萬物表他年重盍¶
簪㑹觀太𤣥草¶
　　病卧窮廬時詠靜修仙翁和陶詩以自適輒效其¶
<pb:KR4h0160_WYG_024-50b>¶
　　　體和詠貧士七篇非敢追述前賢聊以遣興云¶
　　　爾(録二/)¶
士生三季後倀倀𣺌何依空餘身後名炯炯留清暉自¶
古有商顔㝠鴻快髙飛白雲在空谷哀歌嘆安歸雖無¶
首陽薇紫芝足療飢九原不可作撫已良可悲¶
靜中有真趣非絃亦非琴耿耿方寸間千年有遺音手¶
植庭下蘭竒香愜幽尋獨處誰晤語有酒還自斟西山¶
蕨薇多長徃夙所欽塵迹尚淹留低囘愧初心¶
<pb:KR4h0160_WYG_024-51a>¶
　　封龍十詠(録四/)¶
　　　熊耳峯(髙五百丈摩雲插漢峭/出羣峯山之極髙峯也)¶
窮探不憚逺行登最髙峯頓覺天宇近一洗羣山空竒¶
哉此絶境造化天無功神襟一以曠寫我浩蕩胷逺意¶
殊未極更思脱樊籠何當著神鞭駕此慵飛龍翩翩上¶
箕尾再見開鴻濛長嘯莫雲合輕衣振天風¶
　　　白雲洞(在獅子峯後華葢峯西天欲/雨則雲從洞出霽則如歸焉)¶
峩峩兩峯間崔嵬聳雙闕中有仙人洞恍若仇池穴朝¶
<pb:KR4h0160_WYG_024-51b>¶
開白雲生暮掩白雲滅朝昏有竒變宛與人世隔我來¶
搴緑蘿深尋得幽絶平生棲遁志茲焉益超越未成長¶
徃計復愧固窮節永懐靜修銘淒其仰前哲㑹當結茅¶
屋來此寄疎拙沈思畢舊聞長歌抱明月白雲應更深¶
老眼益清徹未敢獻吾君聊爾自怡悦¶
　　　修真道館(在獅峯下中央平坦泉石甚盛宋政和/中賜敕額迄今殿宇猶為山中之冠)¶
龍山古靈境連峯鬱蒼蒼林谷四環合修真據其陽怪¶
石通流泉洞府餘清涼傑閣聳竒觀烟霏恣微茫眷予¶
<pb:KR4h0160_WYG_024-52a>¶
平生心丘壑真膏肓今朝定何朝遂愜棲雲房晴嵐染¶
衣襟頓覺塵慮忘矧爾羸疾拘快若脱縶韁月髙風露¶
清空明渺銀潢蓬萊信非逺何處求仙鄉¶
　　　吟臺(在中谿書院宋初李/文正公昉於此受業)¶
步上吟臺荒極目但平楚四顧𣺌無人持杯欲誰語心¶
期反招隠自笑非梁父抱膝一長歌商聲振林莽¶
　　次韻書事¶
野性元孤潔無朋儘自皤業荒聞道淺靜久閲人多靈¶
<pb:KR4h0160_WYG_024-52b>¶
鳯寧栖枳㝠鴻本避羅南遊有髙興何處是滄波¶
　　病中齋居雜詩次和仲韻五首(録二/)¶
時事今如此幽居獨慨然心期鐘鼎外身世水雲邉病¶
骨便清晝髙懐惜壯年前修渺何在目斷夕陽天¶
多病交遊少相看動浹辰賦詩聊遣興觀化足怡神問¶
字有知巳過門無俗人伊誰同此樂願許卜東鄰¶
　　冬日有懐憶故人¶
病鶴孤鳴在九皋虛名多累恐難逃殘陽入谷隠猶見¶
<pb:KR4h0160_WYG_024-53a>¶
新月穿雲出未髙江上蓴鱸君自適山中泉石我徒勞¶
興來欲駕扁舟去何處滄波有巨鼇¶
　　仲冬初吉歸途即事¶
霧慘雲愁結暮隂遊方客子正悲吟霜風有恨號平楚¶
寒日無光下逺岑滄海齊州半搖落乾坤今昔幾消沈¶
意長世短知誰㑹一曲商歌萬古心¶
　　錢霅溪宫人圖¶
露冷月華白悠悠方寸心夫君𣺌何許悵望碧雲深¶
<pb:KR4h0160_WYG_024-53b>¶
　　中秋不見月¶
蕭颯西風起暮愁無端隂翳掩晴秋何當放出中天月¶
重照山河十二州¶
　　故縣道中¶
塵事年來亦屢更此身與世澹無情敝裘羸馬嘉陽道¶
只有雲山管送迎¶
　　杏花始開連日大風不獲一賞晨起攜笻徃觀之¶
　　　歸而小酌得三絶句(録二/)¶
<pb:KR4h0160_WYG_024-54a>¶
生紅和露滴臙脂又到芳春寂寞時便擬提壺花下醉¶
却愁羞殺背隂枝¶
杖藜吟繞去還來收拾春光入酒杯自是風花要題品¶
等閒蜂蝶莫相猜¶
　　陳鄉貢櫟¶
　　　櫟字夀翁徽之休寧人七嵗通舉子業宋亡科¶
　　　舉廢慨然發憤以為有功聖門莫若朱氏之學¶
　　　乃著四書發明書傳纂疏禮記集義等書數千¶
<pb:KR4h0160_WYG_024-54b>¶
　　　萬言延祐開科櫟雅不欲就試有司强之中選¶
　　　竟不復赴禮部教授於家不出門户者數十年¶
　　　臨川吳澄亟稱之凡江東之士就學於澄者悉¶
　　　遣而歸櫟學者稱為定宇先生卒年八十有三¶
　　　詩一巻其句法如笑渠柱笏看山色容我扶笻¶
　　　聽水聲栁枝水灑一溪月豆子雨開千嶂烟先¶
　　　苦半生真食蓼囘甘晩景異嘗茶亦殊不多見¶
　　　也¶
<pb:KR4h0160_WYG_024-55a>¶
　　送汪希道入都(希道嘗為亷訪司照磨鞠洞/蠻獄以失出阻仕進者十年)¶
行行觸秋暑勇徃觀國光修途或濡滯一瞬北風涼不¶
仕餘十年養親竈罕煬將謁吏部選寸禄願少償庶畧¶
助甘㫖贖其不遑將不仕果何因憲幕嘗翺翔驅馳海¶
南北訊獄主慈祥詿誤陷賊黨詰問加精詳活千七百¶
人解縱還善良幾以失出譴究竟靡濫臧久之天日開¶
嵗月坐荒荒濓溪范參父議獄俱慨慷殺人求媚人毋¶
乃欺穹蒼活千人有封君後必當昌安得當吾世而不¶
<pb:KR4h0160_WYG_024-55b>¶
䝉薦揚當路願鑒之萱草癯北堂俾得早言歸為養及¶
夀康臨期重丁寧白雲遙在望¶
　　寄鄭耕巖¶
古來隠士多躬耕身將隠矣焉用名巢由以降名著稱¶
皆違本志非真情真隠克隠分偽誠終南捷徑招譏評¶
隠而無名妙不勝詩之衆瞶將驚霆君家子真當河平¶
五侯霧塞黄冥冥此何如時可軒騰宜哉㦸頭呼不應¶
遂使谷口聞西京名挂法言聲鏗鍧君其裔邪良錚錚¶
<pb:KR4h0160_WYG_024-56a>¶
幾載龍舒以道鳴巖居髙尚追芳馨時哉不同逢文明¶
胡忍被褐韜連城鄭公鄉想多豪英仲容方奮青雲程¶
曷不彈冠濯塵纓天風再秋鶚孤横春浪紅暖翻飛輕¶
幡然堯舜君與甿他年身退當功成法疏廣受辭恩榮¶
明農巖下相攜行世有工畫傳丹青與令手巻雙合并¶
　　次光姪詩韻¶
誤子窮途計已疎擇棲所恨匪岡梧酉申乞舎傳書雁¶
庚癸呼馳汗血駒儒術謀身慚杜甫老農請學合樊須¶
<pb:KR4h0160_WYG_024-56b>¶
細思金亦何勞躍陶鑄從諸天地鑪¶
　　再用易巾韻¶
隨處聊憑製漆紗豈其官樣必京華竹皮最古今苴履¶
㭨子稱竒亦貯茶(㭨子可為冠亦可/為茶瓶見山谷詩)秃髪已知頭似筆¶
笑顔底用面如靴小冠子夏時方尚岌嶪青雲難自誇¶
　　子靜和易巾韻五用韻答之¶
月移梅影上窻紗恰讀新篇對月華和似鵞黄盈盎酒¶
清於兎褐半甌茶金身丈六蓮生座汗脚尺三霜滿靴¶
<pb:KR4h0160_WYG_024-57a>¶
選佛選官俱是幻詩名不朽後人誇¶
　　圍獵¶
昆蟲已是蟄蔵時獵騎紛紜繞翠微勿謂火攻為下䇿¶
畧同兵戰寓危機仁心誰去網三面殺氣似環城四圍¶
乾豆元來因報本充庖豈但愛鮮肥¶
　　晩蟬¶
秋早梧桐颭晩風鳴蟬無數樹隂中斜陽似假渠聲勢¶
只是斜陽不久紅¶
<pb:KR4h0160_WYG_024-57b>¶
　　秋後蠅¶
夏日營營遶案飛轉多秋後亦何為從敎引類集瓜上¶
落蔕秋瓜能幾時¶
　　胡學正炳文¶
　　　炳文字仲虎徽之婺源人父孝善先生斗元從¶
　　　朱晦菴從孫小翁得書易之傳炳文尤潛心朱¶
　　　子之學作四書通易本義通釋諸書吳文正公¶
　　　嘗薦諸朝不就辟信州道一書院山長再調蘭¶
<pb:KR4h0160_WYG_024-58a>¶
　　　溪學正未赴至大間其族子淀為建明經書院¶
　　　以處四方來學者儒風之盛甲于東南面山而¶
　　　居碧峯聳秀嘗作詩云舉頭山蒼然一峯立雲¶
　　　表因自號曰雲峯元統初卒年八十四集賢院¶
　　　劄諡文通先生有文集二十巻薦經兵火所存¶
　　　者六十餘篇¶
　　星源八景(録四/)¶
　　　龍井曉雲¶
<pb:KR4h0160_WYG_024-58b>¶
華光殿東泉有靈下穴空洞神功㝠當時忽見蒼虬精¶
年年簫鼔來相迎五風十雨今年好靈物不要人祈禱¶
非烟非霧騰清晨五色祥光煥晴昊¶
　　　仙巖夜月¶
誰鑿太隂開四洞蟾光照破人間夢靈源千層石髓香¶
金雞一唱巖花動白玉柱邉眠蒼虬絳花橋下行青牛¶
我來絶愛讀書室石圓水冷天風秋¶
　　　北寺昬鐘¶
<pb:KR4h0160_WYG_024-59a>¶
日斜一路紅闌干日落四山蒼翠寒雲深不見招提處¶
一聲兩聲起林端遙度前溪聲欲絶溪上漁舟撑未歇¶
衆鳥棲定樹頭雲一僧歸踏松間月¶
　　　西湖水榭¶
蚺城誰築溪之涯層樓簇簇排人家兩岸春風好楊栁¶
一池霽月芙容花香與清風逺方覺汚泥不染塵不著¶
小亭紅瞰碧波心著我中間看飛躍¶
　　拜岳鄂王墓¶
<pb:KR4h0160_WYG_024-59b>¶
有公無此日再拜淚交頤大義君臣重孤忠天地知鴆¶
毛何太毒龍渡只如斯墳畔休留檜行人欲斧之(明休/寧汪)¶
(循後序云先生所學之大槩行已之大節平/生不可以告人者偶于此洩焉而不自覺)¶
　　題治平寺¶
一十年前到治平青山歴歴記吾曾花因百五有孤注¶
寺過十二無一僧雲影長昬天外日榆烟誰換佛前燈¶
新安山水依然在不為空門管廢興¶
　　濠觀亭¶
<pb:KR4h0160_WYG_024-60a>¶
魚不知子樂何必濠上觀子樂子自知月白秋江寒¶
　　内樂室¶
我有安樂窩春風方寸地收拾早歸來此中有深味¶
　　送董深山(并序/)¶
　　　深山之號葢有取於艮止而求深於斯道者也¶
　　　一日訪予明經敢發此意題于諸吟巻之尾¶
洞口桃花易見源頭活水難尋欲知雲盡不盡須到山¶
深更深¶
<pb:KR4h0160_WYG_024-60b>¶
　　題祁門鄭氏墓¶
參天獨秀幾經春拜墓曾𤣥數百人隔隴不知誰氏塚¶
斷烟荒草卧麒麟¶
　　桃花馬¶
望夷宫裏失天真走入桃源避虐秦背上落紅吹不起¶
至今猶帶武陵春¶
　¶
　元詩選初集巻二十四¶
