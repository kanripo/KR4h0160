# -*- mode: mandoku-view; -*-
#+TITLE: 元詩選
#+DATE: 2015-08-25 00:43:32.067474
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 初集卷四
<pb:KR4h0160_WYG_004-1a>¶
欽定四庫全書¶
　元詩選初集巻四　　　　庶吉士顧嗣立編¶
　　鶴鳴老人李俊民¶
　　　俊民字用章别號鶴鳴老人唐韓王元嘉之後¶
　　　家于澤州少通程氏之學金承安中以經義舉¶
　　　進士第一應奉翰林文字未幾棄官教授南遷¶
　　　後隠于嵩山元世祖在藩邸劉秉忠盛稱之以¶
　　　安車召見延訪無虛日遽乞還山卒賜諡莊靜¶
<pb:KR4h0160_WYG_004-1b>¶
　　　先生(集作/莊靖)世祖嘗曰朕求賢三十年惟得竇漢¶
　　　卿及李俊民二人澤守段二卿刻其遺集十巻¶
　　　長平李仲紳王特升序之謂自筮仕後冥捜隠¶
　　　索四十餘年雖片言隻字亦必有據劉瀛云先¶
　　　生詩格律清新似東坡句法竒傑似山谷集句¶
　　　圓轉脈絡貫穿半山老人之體也雄篇鉅章奔¶
　　　騰放逸昌黎公之亞也盖為當時所推重如此¶
　　　先生嘗自書登科記後曰余閲承安庚申登科¶
<pb:KR4h0160_WYG_004-2a>¶
　　　記三十三人革命後獨與高平趙楠庭幹二人¶
　　　在一日邂逅于鄉邑哽咽道舊壬寅五月庭幹¶
　　　復挈家之燕京感慨忍淚書五十六字寄之試¶
　　　将小錄問同年風采依稀墮目前三十一人今¶
　　　鬼録與君雖在各華顛君還㩦幼去燕然我向¶
　　　荒山學種田千里莫鴻行斷處碧雲容易作愁¶
　　　天是時蔡州失守已十年矣故云¶
　　毛晉卿肖山堂¶
<pb:KR4h0160_WYG_004-2b>¶
悠然林下客世事頗能料閒中意自適身外名肯釣卜¶
居山之陽初為識者笑勢将陵岱華氣欲吞嵩少方尋¶
愿谷歸稍近孫臺嘯㣲茫數煙岫巉絶對雲嶠為我増¶
雙明未必在逺眺始雖如面㕛久得乃心照恐隨有力¶
去或被移文誚已見成膏肓百計莫可療一時煙霞語¶
慎勿駭廊廟咄哉肖山堂所以警不肖¶
　　毋應之餉黍¶
憶昔周室衰周人詠黍離君今餉我黍為賦黍離詩厥¶
<pb:KR4h0160_WYG_004-3a>¶
初藝黍時飯牛使牛肥八月黍未穫邊兵驅牛歸邊兵¶
不滿欲我民還買犢今秋犢未大又被相驅逐此曹皆¶
飽肉我民食不足食不足尚可鬻子輸官粟¶
　　游碧落(并序/)¶
　　　壬寅重午日陪郡侯段正卿暨王用亨劉漢臣¶
　　　濟之君祥仲寛姚子昻張唐臣祿卿平陽趙君¶
　　　玉王潤之同行¶
浮雲翳炎景長夏愜幽事相陪林下㕛共造金碧地清¶
<pb:KR4h0160_WYG_004-3b>¶
流潄寒玉老樹聳蒼翠何人開山祖妙處發天祕悠悠¶
歲月深剥落磨崖字遨頭興不淺有酒留客醉幽鳥背¶
人飛不慣聞鼓吹抵莫出山門溪風送歸騎¶
　　郭顯道美人圖¶
君不見昭陽殿裏蓬萊人終惹漁陽戰馬塵又不見呉¶
宫夜夜烏棲曲竟使姑蘇走麋鹿移人大抵物之尤喪¶
亂未免天公愁雖然丹青不解語冷眼指作鄉温柔試¶
問人間何處有畫師恐是傾國手却憐當日毛延壽故¶
<pb:KR4h0160_WYG_004-4a>¶
寫巫山女麤醜(杜詩誰道巫山女麤/醜何得此有昭君邨)¶
　　宣差射虎(十二月/初九日)¶
北原風勁霜草枯草間出没藏於菟眈眈來此被誰驅¶
不防邂逅馮婦車将軍膽氣勇有餘手中笑撚金僕姑¶
等閒如射兔與狐兩眼錯莫精光無深山大澤失所居¶
或撩汝頭編汝鬚可憐肉食無逺圖伎倆不及黔之驢¶
　　羣鼠為耗而猫不捕¶
欺人䑕輩爭出頭夜行如市晝不休渇時欲竭滿河飲¶
<pb:KR4h0160_WYG_004-4b>¶
飢後共覔太倉偷有時憑社竊所貴亦為忌器不忍投¶
某氏終貽子神禍祐甫恨不猫職修受畜於人要除害¶
祭有八蜡禮頗優近憐銜蟬在我側何故肉食無逺謀¶
眈眈雄相猛於虎不肯捕捉分人憂縱令同乳不同氣¶
一旦反目恩為讎君不見唐家拔宅雞犬上昇去彼䑕¶
獨墮天不收(唐公昉師李八百得其神丹遂舉家昇天/鷄犬皆去唯鼠空中自墮腸出一月三易)¶
(其腸今山下有拖腸/鼠束廣㣲所謂唐䑕)¶
　　埽晴婦(并序/)¶
<pb:KR4h0160_WYG_004-5a>¶
　　　世俗為埽晴婦者盖假燮理之手導隂陽之和¶
　　　使民間免乾溢之患也感其事而賦之¶
巻袖搴裳手持帚挂向隂空便揺手前推後卻不辭勞¶
欲動不動誰掣肘偶人相對木與土神女但誇朝復莫¶
龍公不作本分事中間多少閒雲雨見説周人憂旱母¶
寧知東海無寃婦慇懃更倩封家姨一時斷送龍回首¶
　　姚子昻畫馬¶
雄姿卓立開天骨騰踏萬里如神速可憐不遇九方臯¶
<pb:KR4h0160_WYG_004-5b>¶
空使時人指為鹿自從大奴守天育無由更騁追風足¶
中原一戰收乾坤白髪将軍髀生肉¶
　　苴履¶
待詔門前東郭趾藍闗路上仙人迹雪花紛披盖地白¶
東家不借借不得雖然近市屨亦無以故為新即有餘¶
同行留我木上座補過仰渠金十奴一生能著屐幾兩¶
用心猶在阮孚上不須更覔下邳侯山林此計成長徃¶
(時守/下邳)¶
<pb:KR4h0160_WYG_004-6a>¶
　　籌堂尋梅¶
蕭疎籬落誰家圃尋芳信逐游蜂去眼前荆棘少人行¶
馬蹏直到香來處怕愁貪睡獨開遲痩損春寒鶴膝枝¶
可是東君苦留客斜風細雨不堪詩¶
　　綵樓(并序/)¶
　　　髙平縣綵樓聞之舊矣今始親見議者猶謂髙¶
　　　下侈麗不及向者三分之一因感而賦之¶
層層華構髙且崇萬綵糾結填青紅何人下手奪天巧¶
<pb:KR4h0160_WYG_004-6b>¶
都入意匠經營中書契以來未省見異事驚倒百歲翁¶
郢斤般斧莫敢近郤立屛息慙無功寒忩戛戛鳴機婦¶
積年杼柚一日空山川謂可錦繡裹塵土盡皆羅綺封¶
前者攀轅後者挽奔車徑欲趨靈宫三年送迎禮雖舊¶
人事不與天時同方當炎屬行夏令權勢大抵歸祝融¶
神之於人無厚薄盖以至誠能感通豚蹏豆酒道傍祝¶
所獲神賜亦已豐閭閻疾苦還知否我為大夫歌大東¶
(享炎帝/閏年)¶
<pb:KR4h0160_WYG_004-7a>¶
　　上九里谷與濟之君祥仲寛李徳方朱壽之姚子¶
　　　昻¶
太行巍巍形勢尊造物設險雄中原巨靈一朝擘石裂¶
連峰忽斷開山門侵雲直上幾千尺挂壁一徑愁攀援¶
十歩回頭五歩坐慄慄汗出如漿翻清風掖至最高頂¶
下視寰海塵埃昏天壇咫尺若有待顧我不徃慙食言¶
世間好處豈不愛脚力雖盡心長存為君試寫逺遊興¶
夜半月出清吟魂(與祁定之約/游天壇不果)¶
<pb:KR4h0160_WYG_004-7b>¶
　　游濟源(并序/)¶
　　　庚子春季與劉濟之君祥仲寛仲美姚子昻秦¶
　　　懿夫馬子温李徳方深之伯英朱壽之下太行¶
　　　抵覃懐望方口臨沇水二十三日丁亥郡侯段¶
　　　正卿因西山鎮遏回自析城來赴期值雨留宿¶
　　　奉仙觀翌日已丑天霽具牲酒幣帛謁清源王¶
　　　廟禮畢㑹㕛人郭伯玉李慶之王天益史徳秀¶
　　　王輔卿紇石烈仲傑完顔壽之方外士祁定之¶
<pb:KR4h0160_WYG_004-8a>¶
　　　郭道正元明道部将段玉等大飲於裴公亭用¶
　　　麾下鼓吹以樂賓薄莫極歡而罷故賦之紀一¶
　　　時之勝游也¶
元戎小隊閒登臨悠悠旌斾穿山林太行南下路險澀¶
不憚著脚窮幽尋清源祭秩世所重喬木掩映靈宫深¶
是時方口雨初過天風破曉開微隂入門為問廟見禮¶
白髪黄冠通古今且言享誠非享物那在與俗占浮沈¶
鞠躬執簡黙有禱脯酒縱薄神所歆幾年願違莫能遂¶
<pb:KR4h0160_WYG_004-8b>¶
至此始得償初心㸃檢圖經歎禹迹山青水綠無知音¶
竹根醉倒客星散夜聽波底蛟龍吟¶
　　河橋成(并序/)¶
　　　橋成有日必有佳句冩河上逍遥之興贈子榮¶
　　　及督役楊成之¶
預積他山木重新兩岸隄龍依天上卧虹傍水心低不¶
假鞭秦石何勞立蜀犀落成應有日誰向柱先題¶
　　乙未冬至¶
<pb:KR4h0160_WYG_004-9a>¶
已應黄宫律初生復卦陽道隨天在北愁與日俱長節¶
物驚時換年光有底忙浮雲多變態試與問何祥¶
　　元夜有感¶
春城行欲遍百感到愁邊市冷猶燈火人稀尚管絃梅¶
從今夜落柑憶舊時傳歸去西忩月無情照不眠¶
　　游青蓮¶
行處春風惡山中勝槩藏漸佳如蔗尾薄險似羊腸翠¶
揖雙峰角清臨一水堂夜長僧睡少為我話興亡¶
<pb:KR4h0160_WYG_004-9b>¶
　　過雲中¶
把酒不成醉出門行路難客愁千里破歸夢五更殘三¶
仕有何喜一生常鮮歡恨無南去鴈為我報平安¶
　　宿海㑹寺二首(同孫講師明上人趙/叔寳劉巨濟夜酌)¶
佛堂光未放桑下喚難回是處皆堪歇何山不可開泉¶
因龍吐出經自兔銜來徑向黄沙過尋僧問劫灰¶
青山雲水窟杖錫幾時來竹待香嚴擊松經道者栽西¶
江無水吸震旦忽花開三笑圖中㕛同傾破戒盃¶
<pb:KR4h0160_WYG_004-10a>¶
　　九里谷¶
九曲羊腸路千層劒㦸山行鈎藤蔓刺坐印石花斑樹¶
發三春莫雲歸萬壑閒相陪林下屐雖倦不知還¶
　　獨坐¶
地偏無俗客日在掩柴扉暑退閒蒲扇凉生換葛衣風¶
高雲散影露下月揚輝獨據胡牀坐心清即道機¶
　　乙亥過河¶
一身長道路四海尚風塵昔作依劉客今為去魯人渡¶
<pb:KR4h0160_WYG_004-10b>¶
河年在亥乞酒歲非申别後山中㕛相逢話又新¶
　　過星軺¶
古道開天險危峰拔地形連營南北戍過客短長亭野¶
燒驚山鬼胡雲掩将星何人弄羌管哀怨不堪聽¶
　　用趙之美留别韻四首¶
把酒離筵且莫辭坐中瓜葛暫相依花從識後常含笑¶
鳥自還時想倦飛徃事微茫春夢斷故人牢落曉星稀¶
天涯白髪禁愁得好在西山不早歸¶
<pb:KR4h0160_WYG_004-11a>¶
長短亭中送别時問君東去復何依今宵明月三人共¶
來日紅塵一騎飛傾盖莫嫌相見晩斷絃惟恨賞音稀¶
天涯盡道還家好笑我雖歸似不歸¶
為君不借送行詩但恨蒹葭失所依流水盡朝東海去¶
孤雲只向太行飛仕途冰炭收心早客路參商見面稀¶
一曲陽闗歌未徹聲聲頭上聽催歸¶
遥指東山去恨遲爭如蓮幕早來依須知宋鷁猶能退¶
有底齊禽尚不飛洛下書生憐我少燕南壯士似君稀¶
<pb:KR4h0160_WYG_004-11b>¶
主人好客厭厭醉正要髠留肯放歸¶
　　赴山陽(寄君祥濟之/仲寛子昻)¶
立馬西風不忍行徃回只是片時程一年又作半年客¶
百里有如千里情落日寒林山下路淡煙疎竹水邊城¶
願君把酒休惆悵四海由來皆弟兄¶
　　白文舉王百一索句送行¶
世事紛紛亂似麻不堪愁裏度年華傷心城郭來家鶴¶
過眼光隂赴壑蛇彈鋏歌中成老境班荆話後各天涯¶
<pb:KR4h0160_WYG_004-12a>¶
何時造物歸真宰却覩人間第一花¶
　　承二公寵和復用元韻二首¶
脱却朝衫著紵麻殘年猶復夢京華世情共指鹿為馬¶
天意反敎龍作蛇白髪不公人易老青山有素恨無涯¶
那禁送别東郊外滿目離離濺淚花¶
有客衡從説藝麻要教身後見西華若為養得能言鴨¶
未解除他引睡蛇歸去稍知閒氣味荒唐猶種老生涯¶
眼前浮世慿誰問獨倚東風看落花¶
<pb:KR4h0160_WYG_004-12b>¶
　　和東庵孔安道韻¶
擬結閒中一草堂此心安處即吾鄉須知見在身為患¶
見説長生藥有方老去看書徒引睡愁來得句不成章¶
從前習氣都除盡待與高人論坐忘¶
　　和子榮¶
暫使彭宣到後堂安昌只以醉為鄉浮雲世事日千變¶
流水生涯天一方老子興雖如庾亮故人恩不減蘇章¶
能消幾兩尋山屐回首狐丘本未忘¶
<pb:KR4h0160_WYG_004-13a>¶
　　籌堂壽日二首¶
此生但覺醉鄉寛(王/績)誰謂螭猶北海蟠(王/猛)處處相迎皆¶
倒屣(王/粲)人人共喜欲彈冠(王/陽)州應向日懸刀夢(王/濬)山試¶
今朝拄笏看(王子/猷)仙馭未來緱氏鶴月明吹徹玉笙寒¶
(王/喬)¶
烏衣歴歴是名家人物于今比晉多俗論不侵揮塵話¶
(王/衍)壯懐多付缺壺歌(王天/将軍)雖無金埒堪調馬(王/濟)頼有黄¶
庭可換鵝(王羲/之)見説長江欲飛渡(王/濬)那須冰合望滹沱¶
<pb:KR4h0160_WYG_004-13b>¶
(王/霸)¶
　　用子榮河橋送别韻¶
河橋把酒不成歡正是離人去住間公道幾時饒白髪¶
世情今日見青山娟娟明月無家對慘慘孤雲待我還¶
慙愧殷勤花裏鳥一聲聲送出陽闗¶
　　承徐子賢賈仲常張伯英寵和復用韻¶
天涯盃酒强追歡白髪光隂轉首間獨夜夢魂千里月¶
莫年心事數重山回腸都為愁將斷行脚猶疑債未還¶
<pb:KR4h0160_WYG_004-14a>¶
儻得一㕓休老地柴門今後定牢闗¶
　　宿邨舍四首¶
别後曽無一日歡風光都在落花間眼青羞對門前栁¶
頭白相驚雪裏山華表鶴來猶是客烏衣燕去不知還¶
森森庭院荒荆棘虎豹窺人夜撼闗¶
握手親情有底歡疎籬茅舍兩三間尚憐作者千年調¶
那肯分人一半山安得意如張翰適慿誰放取浩然還¶
得君斗酒須防客不怕重門更著闗(坡云重門著闗不/為君政恐惡客來)¶
<pb:KR4h0160_WYG_004-14b>¶
(仇/餉)¶
懐抱何曽得少歡春愁飛上兩眉間一瓢漫酌獨清水¶
幾屐能窮無盡山見説酒兵長日備(江諮議酒猶兵也/可千日不用不可)¶
(一日不備酒可千日/不飲不可一飲不醉)未知詩債幾時還須防别後将軍¶
槊不待尋盟輒斬闗¶
三兩殘盃不盡歡强陪年少貴游間客中未必常為客¶
山上那堪復有山鶴髪都從愁裏變貂裘直待醉時還¶
一朝却入龎公市驚倒城門老抱闗(坡云城門抱闗/卒怪我此重游)¶
<pb:KR4h0160_WYG_004-15a>¶
　　閔董用之¶
怪底年來懶下惟似嫌牓尾姓名題一枝自謂烏難借¶
百里誰知鳯肯棲頗訝生前徒强項未應老後不然臍¶
試将㸃檢平時㕛大半佳城在馬蹏¶
　　亂後寄兄¶
萬井中原半𣺌茫縱横大劒與長槍晝烽夜火豈虚日¶
左觸右蠻皆戰塲丁鶴未歸遼已冢杜鵑猶在蜀堪王¶
此生不識連昌樂目送孤鴻空斷腸¶
<pb:KR4h0160_WYG_004-15b>¶
　　送趙慶之赴邠州¶
且莫悤悤數去程一壺别酒為君傾三年簿領妨行樂¶
十里溪山管送迎湓浦蘆花風裏恨渭城栁色雨中情¶
三峯無復同州看休著新詩笑不平¶
　　和子搢來韻¶
新年桃李似無情回首繁華一夢驚㸃檢青氊非故物¶
等閒傾盖昧平生雨中燕子還留客風裏楊花欲送行¶
試聽東流橋下水向人時作斷腸聲¶
<pb:KR4h0160_WYG_004-16a>¶
　　和河上修橋二首¶
日日相陪杖屨游往來林下亦風流雲間隠隠堆螺髻¶
雨後鱗鱗漲鴨頭休恨臨津(臨津/河)經始晩且看利渉(河/橋)¶
(名/)落成秋尋常公事閒中了詩債如何尚不酬¶
落魄天涯頗倦游片帆歸去得安流幾年無事誇犀首¶
一旦封侯看虎頭飛将正當南渡日拾遺還是北征秋¶
龍鍾不稱凌煙像只有山林志可酬¶
　　壬寅九日同史正之劉濟之君祥仲寛姚子昻東¶
<pb:KR4h0160_WYG_004-16b>¶
　　　城小酌寄錦堂王君玉¶
興來落筆任横斜坐上朋樽續續加貌似葉紅皆被酒¶
頭如雪白也簪花金風漸急秋将莫玉樹相依客盡嘉¶
酩酊入城扶不去臨街下馬是誰家¶
　　和子榮悼恒山韻¶
功名人比漢淮隂猛虎俄因犬輩擒星落旄頭兵似火¶
雲屯細栁士如林豈期虞虢乖脣齒漫倚良平作腹心¶
灑盡英雄憂國淚變風那得不傷今(恒山謂恒山公武/仙其次首云唐家)¶
<pb:KR4h0160_WYG_004-17a>¶
(外望歸藩鎮漢室中興仰羽林又剛忠公一首云斷頭/那肯降朱泚血指誰思滅賀蘭皆為汴京之亂言之也)¶
　　送别曹漢卿¶
馬上功名奈老何出門無地不風波慿誰試著回天力¶
有客空揮却日戈青眼乍驚行處少赤心常笑話中多¶
愁人近亦無腸斷又聽離筵送别歌¶
　　莫春和端甫韻(并序/)¶
　　　莫春索詩且以不能陪郊外之游為恨¶
雨夕風朝樂事妨老來猶自為花忙春光一歲只三月¶
<pb:KR4h0160_WYG_004-17b>¶
尊酒百年能幾塲辛苦衙蜂輸蜜課等閒巢燕得泥香¶
如何復共遨頭醉待把銀瓶指㸃嘗¶
　　調祁定之¶
風埃滿面髪蓬垂欲學喬松久逺期浮世幾塲漂杵血¶
流年一局爛柯棊不須玉女引巢父那在神官邀退之¶
果待吹噓送天上人間事了未為遲¶
　　和述懐二首¶
簪履三千氣壓齊寒林那羡一枝棲坐中有客鵬将賦¶
<pb:KR4h0160_WYG_004-18a>¶
門外何人鳯欲題酤酒未嘗防惡犬著鞭寧復待荒雞¶
夕陽休凭闌干望今日長安不在西¶
擬将齊物物難齊惟有山林跡可棲身望鳯池慙不到¶
名登鴈墖愧先題未能忘舊歸家鶴長是思鳴失旦雞¶
天為東周道垂喪肯生夫子在闗西¶
　　荅子榮¶
行藏事拙且乘流游徧人間老即休多汗愈膚三伏暑¶
漸衰潘鬢一時秋風高勢欲欺茅屋雨急聲疑在竹樓¶
<pb:KR4h0160_WYG_004-18b>¶
今世宦情何處好但憂無蟹有監州¶
　　即事¶
鐵馬長驅汗血流眼前戈甲幾時休誰能宰似陳平社¶
那免悲如宋玉秋漠漠微凉風裏殿蕭蕭殘夜水邊樓¶
千邨萬落荒荆棘何止山東二百州¶
　　寛張文玘¶
怪來久不造龍門依舊相逢一笑温任把錦囊嘲李賀¶
休将布鼓詫王尊事隨勢過心猶駭言與時違舌可吞¶
<pb:KR4h0160_WYG_004-19a>¶
誰為書生肯推轂綈袍且念故人恩¶
　　讀五代史¶
破却千金築一臺折衝閫外望人才中原山嶽河分斷¶
塞上牛羊草引來西海正驚天狗墮北人忽擁帝羓囘¶
猶憐仙掌英靈在能把潼闗閉不開¶
　　索和長平諸詩㕛送行韻信筆奉呈君玉閏之資¶
　　　客中一笑¶
漢厦非無論道氊自慚老去鬢皤然閒愁似海藏皮裏¶
<pb:KR4h0160_WYG_004-19b>¶
徃事如風過耳邊幾度班荆誰與話一朝傾盖(缺/)相憐¶
柴門近日多來客火速移牀待孝先¶
　　昨晩䝉降臨無以為待早赴院謝聞已長徃何行¶
　　　之速也因去人寄逹少慰客中未伸之志耳¶
書生掉舌豈其時手底青編亦倦披鐵鎖尚沈江漠漠¶
銅駞又没草離離陰山路上明妃曲天寳年中杜甫詩¶
古徃今來幾興廢白頭恨見太平遲¶
　　送郡侯段正卿北行二首¶
<pb:KR4h0160_WYG_004-20a>¶
征途萬里朔風寒過盡陰山復有山嵗既在於辰巳後¶
星多客向斗牛間漫漫積雪無冬夏劫劫飛鴻自徃還¶
若到龍庭試囘首太行一片白雲閒¶
獵獵霜風墮指寒一鞭行色抵天山馬嘶衰草孤煙外¶
鴈没長空落照間入塞盡穿氊帳過去鄉須待錦衣還¶
功名大抵黄粱夢薄有田園便好閒¶
　　杜門¶
近來人事頗相乖獨坐何曽得好懐犬吠為連酤酒市¶
<pb:KR4h0160_WYG_004-20b>¶
雞鳴長傍讀書齋門終待學張家塞闥恐難當噲等排¶
惡客就中多氣岸時時下馬繫堂階¶
　　中秋¶
露下天街一氣凉月明不復被雲妨正當金帝行秋令¶
疑是銀河洗夜光鮫室影寒珠有淚蟾宫風散桂飄香¶
席間醉客忙歸去獨共三人盡此觴¶
　　代樂仲和張温甫處督米¶
未必書生氣盡寒食常不足為居閒清於孺子滄浪水¶
<pb:KR4h0160_WYG_004-21a>¶
痩似詩人飯顆山欲向田文彈鋏去恐因丘嫂頡羹還¶
聞君自有江湖量肯為枯魚少破慳¶
　　和王季文襄陽變後二首¶
逐鹿中原未識真指蹤元自有謀臣虞全不念脣亡國¶
楚恐難當舌在人拔劒挽回牛斗氣舉鞭蹙起漢江塵¶
相逢空灑英雄涙誰是荆州一角麟¶
天命須分偽與真衙蜂戰蟻盡君臣蛟龍不是池中物¶
燕雀休嗤壟上人衣不能勝嵇紹血扇無可奈庾公塵¶
<pb:KR4h0160_WYG_004-21b>¶
自從絶筆春秋後誰復傷時為泣麟¶
　　一字題示商君祥(并序首錄/二十)¶
　　　余年三十有九遭甲戌之變乙亥秋七月南邁¶
　　　時姪謙甫主河南福昌簿迎至西山僑居㕔事¶
　　　之東齋小學師商君祥投詩索和頃刻間徃囘¶
　　　數十紙謙甫曰一鼓作氣未可敵姑堅壘以待¶
　　　姪壻郭鴻漸曰可以單師挫其鋭乃出百字題¶
　　　請賦以酬之遂信筆而書殊無意義付其徒孫¶
<pb:KR4h0160_WYG_004-22a>¶
　　　男樂山示之三日不報謙甫笑曰五言長城不¶
　　　復敢攻也君祥於是㩦酒來乞盟大㑹所㕛極¶
　　　歡而罷¶
　　雲¶
旱魃将為虐從龍便出山人間三尺雨命駕早知還¶
　　雨¶
晩有來蘇意憂深望歲人一犂雖美滿猶恨不當春¶
　　塵¶
<pb:KR4h0160_WYG_004-22b>¶
不憂懸榻室可奈汗人風踏破青鞵底猶疑是輭紅¶
　　春¶
來莫愁春遲去莫怨春忙春不隨人老誰教汝斷腸¶
　　梅¶
未報江南信先開雪裏邨要看花上月立馬待黄昏¶
　　松¶
鬱鬱愁無地青青獨有心疑從大夫後傾盖到如今¶
　　竹¶
<pb:KR4h0160_WYG_004-23a>¶
瀟灑能醫俗檀欒看上番我寧負此腹忍使籜龍寃¶
　　蜂¶
弄晴沾落絮帶雨䕶園花有課常輸蜜無春不到衙¶
　　僧¶
貌與松俱痩心将絮共沾一庵空寂地香火讀楞嚴¶
　　漁¶
一聲歌欸乃萬頃國煙波鼇蟹中間醉蓑衣拜浪婆¶
　　樵¶
<pb:KR4h0160_WYG_004-23b>¶
雲外山将遍人間日易斜不知棊換世柯爛未還家¶
　　硯¶
端溪温潤石價重百車渠一滴𤣥潭水蠅頭萬巻書¶
　　香¶
小炷博山鼎半殘心字灰游蜂何處客應為百花來¶
　　隠¶
孔負二宜去嵇知七不堪青山休老地佳處是終南¶
　　壽¶
<pb:KR4h0160_WYG_004-24a>¶
灰如戀闕心雪似窮經首問年今幾何看飲屠酥酒¶
　　行¶
水笑盃猶渡山驚錫尚飛垂垂瓶鉢老何處未來歸¶
　　住¶
俗尚家靈運誰堪社逺公空山雲不出愁殺渡溪風¶
　　飲¶
竹葉盃中醁金釵坐上春淺斟低唱境猶道是麤人¶
　　嘯¶
<pb:KR4h0160_WYG_004-24b>¶
成瑨風生坐孫登月滿臺東皋今寂寞元亮早歸來¶
　　愁¶
解使囘腸斷能催兩鬢秋天涯未歸客容易上睂頭¶
　　十六日夜戲書¶
貪作(臧祚/切)梅花夢都忘栁絮禪可憐人與月不似夜來¶
圓¶
　　老杜醉歸圖二首¶
尋常行處酒債每日江頭醉歸薄莫斜風細雨長安一¶
<pb:KR4h0160_WYG_004-25a>¶
片花飛¶
百錢街頭酒價蹇驢醉裏風光莫傍鄭公門去恐猶恨¶
在登牀¶
　　卜居¶
東鄰西舍兩三家簌簌牆頭落棗花慚愧畫梁雙燕子¶
笑人今日又天涯¶
　　和籌堂途中即事¶
晩風吹雨過山堂燈火秋凉好對牀却被荒雞笑人懶¶
<pb:KR4h0160_WYG_004-25b>¶
一聲催起著鞭忙¶
　　過雲臺¶
夜半風吹霽色聞曉乘殘月過雲臺連山斷處瞰平野¶
一線黄流掌上來¶
　　濟源龍潭¶
塵世悠悠不識真一潭春碧養潛鱗可憐無故驚雷起¶
誤却山前失筯人¶
　　雨後¶
<pb:KR4h0160_WYG_004-26a>¶
春空靄靄莫雲低飛過山前雨一犂明日却尋歸去路¶
馬蹏猶踏落花泥¶
　　阻風¶
東風作惡幾時休況值春光欲盡頭誰謂閒人無箇事¶
一年長是為花愁¶
　　明皇擊梧圖¶
不使棃園弟子知太平音在鳯凰枝一朝野鹿銜花去¶
長恨秋風落葉時¶
<pb:KR4h0160_WYG_004-26b>¶
　　陽闗圖¶
一杯送别古陽闗闗外千重萬㬪山試問青青渭城栁¶
不知眼見幾人還¶
　　千里江山圖¶
筆下江山取意成一峯未盡一峯生憑誰試向行人問¶
水郭煙邨第幾程¶
　　雪後送寳泉之碧落¶
酒面輕風不作寒天花散落滿人間殷勤行脚休辭逺¶
<pb:KR4h0160_WYG_004-27a>¶
出得城門是雪山¶
　　和王成之梅韻¶
朝來一雪羃晴沙行到前邨始見花驛使便将春色去¶
暗香今夜落誰家¶
　　下太行¶
山中日日伴雲閒不見閒雲只見山君去試從山下望¶
青山却在白雲間¶
　　東山道中¶
<pb:KR4h0160_WYG_004-27b>¶
採遍山城草木芽百年老樹盡枯查眼前多少閒田地¶
雨後春耕有幾家¶
　　太平泉¶
試從澗底覓根源剔蘚剜苔得舊泉人事盡隨流水去¶
幾時復見太平年¶
　　十七日送行¶
悤悤又别故園春花落猶隨馬後塵相對離筵莫惆悵¶
送行人是欲行人¶
<pb:KR4h0160_WYG_004-28a>¶
　　寄别¶
馬蹏踏破亂山青送客風囘酒半醒歸客莫将雲外指¶
大都一十五長亭¶
　　孟浩然圖¶
却因明主放還山破帽騎驢骨相寒詩句眼前吟不盡¶
北風吹雪滿長安¶
　　夜夢月下與數仙子酌酒仍各賦詩¶
天風一埽莫雲開收拾羣仙共酒杯但指今宵是新月¶
<pb:KR4h0160_WYG_004-28b>¶
不知曾照古人來¶
　　和平太行路韻¶
鑿開險阻若天成暫使時閒眼界平却羡長安西去路¶
青山不管送人行¶
　　和君瑞月下聞砧¶
夜凉枕上夢頻驚有底秋天不肯明老眼近來閒涙少¶
那禁月下擣衣聲¶
　　香梅二首(鄧妓之小字匠手有詩/邊仲寧索和因用其韻)¶
<pb:KR4h0160_WYG_004-29a>¶
被誰説破夢中梅應有羅浮倒挂來秪為怕愁貪睡後¶
返魂纔向北枝開¶
一枝瀟灑隴頭香分付新愁竹葉觴紙帳不須尋短夢¶
天涯倦客已無腸¶
　　魏徴¶
立朝讜議盡良規誰使君王死後疑一旦鑾輿渡遼水¶
即時扶起墓前碑¶
　　王庭秀悠然軒¶
<pb:KR4h0160_WYG_004-29b>¶
小軒開後快雙明峭拔南山立翠屏好是晩來新雨過¶
白雲堆裏露尖青¶
　　留别¶
主人把酒再三留送客風高勢未休更聽愁眉歌一曲¶
尊前腸斷小温柔¶
　　寒食戲書¶
驀見花間弄藥囘同心髻綰緑雲堆多情更有牆東月¶
送得秋千影過來¶
<pb:KR4h0160_WYG_004-30a>¶
　　周昉内人圖(録/四)¶
　　　倦繡¶
心情猶在未收時却顧花間影漸移不道春來添幾線¶
日長只與睡相宜¶
　　　擣衣¶
一夕秋風鴈過聲鐵衣辛苦向邊城将軍不用和戎計¶
雙杆休辭月下鳴¶
　　　按樂¶
<pb:KR4h0160_WYG_004-30b>¶
倚風無力見温柔初下喧天羯鼓樓猶向花陰理新曲¶
君王不惜錦纒頭¶
　　　覽鏡¶
不敎朱粉汙天真長對菱花顧影頻但把蛾眉埽來淡¶
尚嫌不似虢夫人¶
　　襄陽咏史¶
　　　漢高廟(在襄陽縣/西南鍾山)¶
垓下未聞歌散楚澤中已見哭亡秦乾坤到底歸真主¶
<pb:KR4h0160_WYG_004-31a>¶
愁殺鴻門碎斗人¶
　　　光武廟(在襄陽東四十五里光武南陽枣陽人/今枣陽縣是也舂陵在枣陽東望氣者)¶
　　　　(蘇伯阿至南陽遥見舂陵曰氣佳哉鬰鬰葱/葱光武始起兵還舂陵望舍南火光燭天今)¶
　　　　(枣陽在襄陽/東界六十里)¶
海内英雄待一呼雲龍際㑹入東都羯奴不識真人事¶
儌幸中原欲竝驅¶
　　　宋玉宅(在宜/城縣)¶
離騷經裏見文章水綠山青是楚鄉徃事一塲巫峽夢¶
<pb:KR4h0160_WYG_004-31b>¶
秋風揺落在東墻¶
　　　闗将軍廟(在襄陽南九/里鳯林闗)¶
鼎足相吞勢未分誰能傾盖得将軍曹呉不是中原手¶
天下英雄有使君¶
　　　劉表祠(祠前有墓在/府城東門内)¶
天運端能卧可收江山形勢數荆州當時若聽韓嵩䇿¶
那得曹瞞享士牛(曹操與袁紹相持於官渡韓嵩説表/起乘其弊表不從操征表表之子琮)¶
(竟以荆/州降)¶
<pb:KR4h0160_WYG_004-32a>¶
　　　鳯林(孟浩然故居在/襄陽縣南十里)¶
天寳詩人去却囘果曽北闕上書來若為耆舊無新語¶
明主何嘗棄不才(張參議有朝宗强欲相/牽率豈識先生玩世心)¶
　　　杜甫故里(杜易簡預之逺裔有從弟曰審言生/子閑閑生甫世居襄陽甫徙家鞏縣)¶
不知故隐幾時離天寳年間處處詩過客不須尋世譜¶
萬山山下看沈碑(杜詩吾家碑不昧王氏井依/然注杜預沈碑峴山之下)¶
　　集古¶
　　　寒食席次¶
<pb:KR4h0160_WYG_004-32b>¶
鞦韆打困解羅裙把酒相看日又曛處士不知巫峽夢¶
春來猶見伴行雲　(韓/偓)　(韋/荘)　(蓮花/奴)　(韋氏/子)¶
　　　惜花¶
繡軛香韉夜不歸看花只恐看來遲今朝幾許風吹落¶
多在青苔少在枝　(崔/塗)　(韓/偓)　(楊巨/源)　(崔/櫓)¶
　　　春怨¶
已恨東風不展眉落花惆悵滿塵衣與君試向江邊覓¶
贏得凄凉索漠歸　(段成/式)　(趙渭/南)　(東/坡)　(呉/融)¶
<pb:KR4h0160_WYG_004-33a>¶
　　　贈别二首¶
洞庭風輭荻花秋客散江亭雨未休南去北來人自老¶
此中離恨兩難收　(鄭徳/璘)　(岑/參)　(杜/牧)　(魏/野)¶
誰家紅袖倚江樓白袷行人又逺游今夜不知何處泊¶
青山萬里一孤舟　(杜/牧)　(陸龜/䝉)　(權徳/輿)　(劉長/卿)¶
　　　送客之荆南¶
千山紅樹萬山雲山鳥江楓得雨新我自飄零是羈旅¶
不堪仍送故鄉人　(韋/莊)　(雍/陶)　(東/坡)　(顧非/熊)¶
<pb:KR4h0160_WYG_004-33b>¶
　　　聞角¶
鐵馬狐裘出漢營瘴雲深處守孤城無端遇著傷心事¶
鳴軋江樓角一聲　(常/建)　(劉禹/錫)　(呉/融)　(杜/牧)¶
　　　春夜¶
春風二月落花時憶得前年君寄詩共道人家惆悵事¶
向燈彎盡一雙眉　(武元/衡)　(崔/道)　(牛僧/孺)　(韓/偓)¶
　　　送客之南宫¶
蕭蕭風竹夜忩寒書劒催人不暫閒對酒已成千里客¶
<pb:KR4h0160_WYG_004-34a>¶
斷腸聲裏唱陽闗　(武元/衡)　(杜/巖)　(盧/綸)　(李商/隠)¶
　　　夜集¶
金鳯羅衣溼麝薫装成掩泣欲行雲傍人未必知心事¶
一曲狂歌酒百分　(韋/莊)　(戎/昱)　(劉/皁)　(髙/駢)¶
　　　戲書¶
春風何處有佳期花滿西園月滿池料得也應憐宋玉¶
東鄰牆短不曾窺　(武元/衡)　(髙/駢)　(李商/隐)　(段成/式)¶
　　　栁¶
<pb:KR4h0160_WYG_004-34b>¶
還到春時别恨生渭城朝雨裛輕塵自家飛絮猶無定¶
不解迎人只送人　(張/泌)　(王/維)　(羅/隐)　(皇甫/冉)¶
　　　醉眠¶
糝逕楊花鋪白氊日西鋪在古苔邊滿山明月東風夜¶
留與遊人一醉眠　(杜子/美)　(王/建)　(韓/偓)　(鄭/谷)¶
　¶
　¶
　元詩選初集巻四¶
