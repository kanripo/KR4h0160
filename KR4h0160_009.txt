# -*- mode: mandoku-view; -*-
#+TITLE: 元詩選
#+DATE: 2015-08-25 00:43:32.180877
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 初集卷九
<pb:KR4h0160_WYG_009-1a>¶
欽定四庫全書¶
　元詩選初集巻九　　　　庶吉士顧嗣立編¶
　　天台山人黄庚¶
　　　庚字星甫天台人所著有月屋漫藁其自序曰¶
　　　僕齠齔時習舉子業何暇為詩自科目不行始¶
　　　得脱屣場屋放浪湖海几平生豪放之氣盡發¶
　　　而為詩若醯雞之岀甕天坎蛙之出蹏涔而遊¶
　　　江湖也今觀其句法如幽居云斜陽明晩浦落¶
<pb:KR4h0160_WYG_009-1b>¶
　　　葉瘦秋山别山隂諸友云桞色獨青眼梅花同¶
　　　素心夏夜小酌云分茶醒酒客添燭了殘棊觀¶
　　　漁云鳴榔舟葉聚撒網浪花圓病中云氣味如¶
　　　僧淡形容似鶴癯蘭㑹飲云鐘帶夕陽來逺寺¶
　　　碑和春雨卧平蕪毛素軒云清夜夢分千里月¶
　　　同鄕人各一方天燈花云自喜結根依小草不¶
　　　愁飛片落蒼苔偶題云細桞雨中埀緑重殘花¶
　　　風裏亂紅輕清明云浸花窻下分紅影揷桞簷¶
<pb:KR4h0160_WYG_009-2a>¶
　　　前借緑隂雜咏云躭書自笑已成癖煮字元來¶
　　　不療饑風月滿懷詩可寫雪霜侵鬢鏡先知類¶
　　　皆風致清逺用意推敲星甫嘗於越中詩社試¶
　　　第一名盛於詞場當是時江南初定遺民故老¶
　　　無所寄興徃徃發之於吟咏間時際宴安禁網¶
　　　疎濶騷壇樹幟奔走争先蔚為一代文章之盛¶
　　　其所由來者逺矣¶
　　漁隠為周仲明賦¶
<pb:KR4h0160_WYG_009-2b>¶
一笠戴春雨扁舟寄此情世間塵網密江上釣絲輕不¶
羡魚蝦利惟尋鷗鷺盟狂奴臺下水猶作漢時清¶
　　秋晚山行¶
鏗然短䇿聲無事覺身輕落葉山行輭流泉澗飲清蟹¶
痕沙露溼鴈影夕陽明歸路逢林叟班荆歃隠盟¶
　　夜坐即事¶
對影坐清夜蕭然鬢已華詩慳難就藁燈暗不成花易¶
醉愁邊酒頻歸夢裏家何時鋤舊圃學種邵平瓜¶
<pb:KR4h0160_WYG_009-3a>¶
　　翠峰菴即事¶
竟日尋幽處杖藜不憚遙客行黄葉路僧立碧溪橋巖¶
瀑飛寒雪松風吼夜潮是山皆可隠何用楚辭招¶
　　王修竹館舍即事¶
池館翠凉處寛閒稱客居未仙猶閬苑不夢亦華胥竹¶
淨堪居鶴荷香欲醉魚心清無箇事長日一編書¶
　　贈葛秋巖時寓能仁蘭若¶
蘭若分清隠秋窻飽㸔山風霜雙鬢老天地一身閒拄¶
<pb:KR4h0160_WYG_009-3b>¶
杖穿雲去吟囊貯月還詩成誰與語時訪竹林間¶
　　夜坐即事呈修竹(一有監/簿二字)¶
一室冷于冰秋髙夜氣清月窻攙燭影風葉亂琴聲寡¶
慾知身健安貧覺累輕吟邊閒倚竹誰識此時情¶
　　晩春即事¶
園林芳事歇風雨暗荒城轉眼青春過臨頭白髪生嗁¶
鵑亡國恨歸鶴故鄉情三逕多荒草東還計未成¶
　　春日西園晚歩¶
<pb:KR4h0160_WYG_009-4a>¶
為愛園林好笻枝伴獨行花香能醉蝶柳色欲迷鸎但¶
得青春在何妨白髪生斜陽紅盡處一抺莫山横¶
　　書所寓¶
不厭茅廬小棲棲寄此身菊殘如倦客梅瘦似詩人有¶
地堪藏拙無醫(一作/方)可療貧并州故鄕夣長憶鑑湖春¶
　　送别胡汲古¶
自憐身是客又送客登舟雖有重來約難禁一别愁風¶
煙迷桞驛草樹暗春洲後夜懷人處山空月滿樓¶
<pb:KR4h0160_WYG_009-4b>¶
　　對竹¶
門對南鄰竹青青玉萬竿雖然無地種且得隔籬㸔露¶
葉晴猶溼風枝夏亦寒但教休翦伐日(一作/何)用報平安¶
　　秋色(山隂詩/社中選)¶
憑髙望不極望斷動愁情落日凄凉處西風㸃染成丹¶
楓明野驛白水浸江城馬上人囬首戎戎黯客程¶
　　西州即事¶
一雨洗空碧江城獨倚樓山吞殘日没水挾斷雲流燈¶
<pb:KR4h0160_WYG_009-5a>¶
影深邨夜鐘聲古寺秋西州舊遊地十載此淹留¶
　　春日即事¶
扶杖行幽逕園林欲莫天錦堂紅濯雨絲桞緑繰煙春¶
事忽三月風光又一年客懷正愁絶(一作客邉/愁正絶)那復聽¶
嗁鵑¶
　　春日¶
春色濃於酒何須醉玉觴桞疎鸎占影花雜蝶分香往¶
事隨流水閒愁付夕陽吟邊自歌舞猶學少年狂¶
<pb:KR4h0160_WYG_009-5b>¶
　　書山隂驛¶
迢遞三山道重來感舊遊潮聲寒帶雨山色淡生秋寄¶
驛通鄕信題詩記旅愁江湖十年客兩度到西州¶
　　宿甘露寺¶
山險疑無路縈廻一逕通鐘聲寒瀑外塔影夕陽中窻¶
出茶煙白鑪分葑火紅禪房遇耆舊清話數宵同¶
　　王可交昇仙臺(臺在青/龍鎮南)¶
仙翁不可見惟有一空亭地冷春留雪林深晝見星松¶
<pb:KR4h0160_WYG_009-6a>¶
篁團秀色蘭蕙吐幽馨立盡斜陽影閒㸔鶴刷翎¶
　　孤鴈¶
長空獨嘹唳隠約背斜暉塞北離羣逺江南失侣歸度雲¶
憐隻影照水認雙飛却羡投林鳥相呼入翠微¶
　　和茅亦山韻¶
愛靜吟成癖躭書近欲癡事多因錯省節不為貧移長¶
物新添畫生涯舊有詩窮通係天命知命復何疑¶
　　對客¶
<pb:KR4h0160_WYG_009-6b>¶
窻下篝燈坐相㸔白髪新共談為客事同是異鄕人詩¶
寫梅花月茶煎榖雨春明朝愁逺别離思欲沾巾¶
　　林霽山架閣同宿山中¶
秋風山館客移席近汀前共話忽深夜相㸔非少年斗¶
垂天末樹鱗出雨餘天亦有茅簷下飯牛人未眠¶
　　别徐敬菊¶
契濶又兩載光隂一擲梭秖因離别乆不覺語言多安¶
得長留此其如欲去何詩盟終未冷早晚更相過¶
<pb:KR4h0160_WYG_009-7a>¶
　　鶴林仙壇寺¶
古壇歸鶴杳野鹿自成羣嵐氣浮清曉鐘聲出白雲樹¶
穿僧屋老水到寺門分人世無窮事山中了不聞¶
　　旦景¶
鷄鳴起濯髪披衣出户牖自汲古澗泉落月猶在手三¶
潄吞朝霞餘光散花桞兹意難語人延竚忽良乆¶
　　至後¶
道人坐茅宇獨抱無絃琴對此景物異夕雲散還隂雨¶
<pb:KR4h0160_WYG_009-7b>¶
氣一簾潤雲意千山深新陽暢微暄疎花㸃孤林芳時¶
坐消歇孰同嵗寒心孤梅發清夜庭樹驚棲禽¶
　　故相賈秋壑舊府¶
當年搆華屋權勢傾衛霍堂宇窮斧斤天章煥丹雘花¶
石擬平泉水陸致兹壑惟聞丞相嗔肯後天下樂朱門¶
鎖荆榛花木已蕭索蒼生顚墮崖國亡身孰託空悲上¶
蔡犬不返華表鶴丈夫保勲名風采照麟閣胡為一聲¶
鉦聚鐵鑄此錯囬頭莫煙昬不能掩餘怍¶
<pb:KR4h0160_WYG_009-8a>¶
　　潘淑妃¶
二八入宫掖一笑輕三千雲階渺何許歩歩生金蓮繡¶
鞵不勝春風若凌波仙榮華一囬首荆棘生我前君恩¶
花上露妾心井中泉井泉誓不波下照青青天¶
　　紀夢是嵗大旱¶
老年屏人事北窻寄高眠夢魂御風去金闕開九天虎¶
豹獰不嗔知予有仙縁玉座擁五雲香鑪飛紫煙青衣¶
兩童子舉手導我前下土蟣蝨臣愚衷欲敷宣兵戈幸¶
<pb:KR4h0160_WYG_009-8b>¶
休息饑饉方連緜洪惟大生徳實司水旱權願言回哀眷¶
與世解倒懸上帝允臣請乃曰賜豐年再拜謝闕下回¶
飇墮林泉夜雷聲殷殷甘澤朝滿田沈思喜且驚異夢¶
非偶然士懷當世憂(缺/)　　　　貞觀有房杜斗光三¶
文錢¶
　　遊謝仙巖飛霞觀巖下李參政墓¶
鬼工鑿山骨何年驅六丁飛霞遶石洞縹緲開珠庭永¶
懷謝仙伯坐斷山水城我來事幽雅登臨委客情松風¶
<pb:KR4h0160_WYG_009-9a>¶
驅溽暑自覺毛骨清猿鶴亦仙意人生空營營石麟卧¶
荒草問是誰家塋野老對我言其人昔公卿金玉埋黄¶
壤送日冠葢傾興衰異百年所重非修名乃知鍾鼎貴¶
不如芝薇馨所以世外人返老還孩嬰倚杖空歎息洞¶
口雲冥冥¶
　　約王琴所不來舟中偶成¶
清飇巻炎埃碧水出秋素迢迢見山亭回首隔烟霧酒¶
帘颺漁邨笳鼔響軍戍倚篷問舟人云是三江路籬落¶
<pb:KR4h0160_WYG_009-9b>¶
鷄欲棲野水牛已渡釣翁吹荻煙稚子收魚具抱琴人¶
不來殘陽在髙處¶
　　種松¶
去年種松樹未有蒿與蓬今年松漸長埋沒蓬蒿中老¶
髯何蒼蒼嵗華不改容囬視蒿與蓬零落悲秋風¶
　　讀文相吟歗藁¶
垂垂大厦顚一木支無力精衛悲滄海銅駝化荆棘英¶
風傲几碪濵死猶鐡脊血灑沙場秋寒日亦為碧惟留¶
<pb:KR4h0160_WYG_009-10a>¶
吟歗編千載光奕奕¶
　　古意¶
庭前有髙樹風撓無停枝寒鳥噤不鳴夜半環樹飛託¶
身未得所三帀情依依髙飛犯霜露低飛觸茅茨乾坤¶
豈不容振羽將安之徘徊戀明月顧影徒傷悲¶
　　莫春¶
芳事闌珊三月時春愁唯有落花知桞綿飄白東風老¶
一樹斜陽呌子規¶
<pb:KR4h0160_WYG_009-10b>¶
　　海棠¶
臉暈輕紅酒力微真妃半醉夜深時杜鵑叫落花梢月¶
獨倚東風睡不知¶
　　春隂芍藥¶
㸃滴簷聲溼逕雲翻階紅藥帶嗁痕可憐花片多零落¶
雨露雖多不是恩¶
　　聞角¶
誰送寒聲入夢中遥知人在戍樓東明朝梅嶺花飛雪¶
<pb:KR4h0160_WYG_009-11a>¶
未必都因昨夜風¶
　　晚春¶
老來無復事狂遊倚杖㸔花動客愁病骨怯寒春不管¶
桞棉風裏木棉裘¶
　　一春¶
新緑園林雨過時黄鸝無語恨春歸楊花怕逐東風去¶
搭住闌干不肯飛¶
　　江上¶
<pb:KR4h0160_WYG_009-11b>¶
江上支笻眼界寬夕陽影裏水雲寒憑誰説與閒鷗鷺¶
借我漁磯把釣竿¶
　　江景¶
寒生鴈背天將雪冷入魚鰓水欲冰釣艇歸來江路暝¶
舟人分火㸃漁燈¶
　　莫春二首¶
東風庭院夕陽天恨緑愁紅又一年春自要歸花自落¶
莫將芳事怨嗁鵑¶
<pb:KR4h0160_WYG_009-12a>¶
一鳥不嗁春寂寂百花都落雨濛濛十分花鳥東風恨¶
半在詩中半酒中¶
　　題漂母飯信圖¶
國士無雙未肯臣漢皇眼力欠精神築壇直待追亡後¶
不及溪邊一婦人¶
　　傷春¶
園林芳事已闌珊梅未生仁筍未竿隄上桞棉風脱盡¶
緑隂應在雨中寒¶
<pb:KR4h0160_WYG_009-12b>¶
　　雨過¶
雨過山頭雲氣溼潮生渡口岸痕深一聲短笛斜陽外¶
知有漁舟泊桞隂¶
　　書館即事¶
煙拖野色入書窻一畈平田隔草塘莫雨初收新水滿¶
藕花相雜稻花香¶
　　春寒¶
春寒料峭透窻紗睡起晴蜂恰報衙怪得曉來風力勁¶
<pb:KR4h0160_WYG_009-13a>¶
滿階香雪落梨花¶
　　池荷¶
紅藕花多映碧闌秋風纔起易彫殘池塘一段榮枯事¶
都被沙鷗冷眼㸔¶
　　西湖行春¶
畫船無復沸笙歌湖水年年自碧波回首蘇公隄上栁¶
緑隂不似舊時多¶
　　煬帝行宫¶
<pb:KR4h0160_WYG_009-13b>¶
彩鳯樓前汴水流君王不復錦帆遊長隄舊日青青桞¶
曾帶春風拂御舟¶
　　采蓮女¶
越女蘭舟泛緑漪采蓮花露溼紅衣萬荷影裏歌聲過¶
驚起鴛鴦貼水飛¶
　　林髙士隠居¶
家住西湖深更深古松隂裏禮茅君白猿攀樹藤花落¶
㸃破巖前一地雲¶
<pb:KR4h0160_WYG_009-14a>¶
　　半軒疎雨¶
簷前數㸃弄晴光浥露庭花枕簟香池草夢回詩思杳¶
吟窻分得一邊凉¶
　　見鴈有懷¶
滿眼西風憶故廬親朋音問乆相疎年年江上無情鴈¶
只帶秋來不帶書¶
　　中秋對月¶
十分蟾影照人間一片山河古影寒惆悵年年今夜月¶
<pb:KR4h0160_WYG_009-14b>¶
人生能得幾回看¶
　　九日感懷¶
新橙初試蟹螯肥一曲清歌酒一巵料得故園秋正好¶
黄花應怪客歸遲¶
　　春夢¶
銅匜艾納翠氤氲六六屏山酒半醺夢入中州㸔秦畫¶
春風吹亂玉棃雲¶
　　題明皇按樂圖¶
<pb:KR4h0160_WYG_009-15a>¶
五鳯樓前沸管絃春宵花暖月娟娟纖腰舞到霓裳曲¶
驚起猪龍地上眠¶
　　莫春¶
浮雲開合晩風輕白鳥飛邊落照明一曲彩虹横界斷南¶
山雷雨北山晴¶
　　宫詞¶
聞説君王御宴囘宫人留鑰内門開琵琶撥盡黄昬月¶
不見花間鳯輦來¶
<pb:KR4h0160_WYG_009-15b>¶
　　臨平泊舟¶
客舟繫纜桞隂傍湖影侵篷夜氣凉萬頃波光揺月碎¶
一天風露藕花香¶
　　錢府舊園¶
十二峰前富貴家亂離不復舊䌓華亭臺寂寂無人到¶
流水東風自落花¶
　　春雨詞¶
簷聲滴碎玉闌干開盡棃花亦嬾㸔燕子不歸人寂莫¶
<pb:KR4h0160_WYG_009-16a>¶
深深宫殿鎖春寒¶
　　山中¶
萬壑松聲撼翠微夜寒風露溼人衣山翁踏月廵幽逕¶
竹裏籠開鶴未歸¶
　　金陵懷古¶
六宫禾黍千年恨一片江山萬古情明月不關興廢事¶
夜深還照石頭城¶
　　山中秋夜¶
<pb:KR4h0160_WYG_009-16b>¶
石牀彈月鶴聽琴玉宇凝秋絶㸃塵萬里無雲銀漢淡¶
一天風露溼星辰¶
　　春閨¶
屏山夢斷整雲鬟金鴨吹香火未殘背倚䦨干聽燕語¶
一簾風雨巻春寒¶
　　秋吟二首¶
曉逕支笻歩屧遲西風吹露溼秋衣舉頭凝逺青山外¶
萬里江天一鴈飛¶
<pb:KR4h0160_WYG_009-17a>¶
畧彴當門石逕斜槿籬深䕶野人家炊煙起處江邨晩¶
一片斜陽萬㸃鴉¶
　　江邨¶
極目江天一望賖寒煙漠漠日西斜十分秋色無人管¶
半屬蘆花半蓼花¶
　　述懐¶
故鄕迢遞㡬時還日斷長江杳𣺌間一鴈飛邊天萬里¶
白雲多處是青山¶
<pb:KR4h0160_WYG_009-17b>¶
　　閨情效香奩體三首¶
金鴨煙銷一字香滿懷春恨強梳妝㸔花又怕東風惡¶
偷隔紗窻㸔海棠¶
黛眉愁裏斂雙蛾别乆無書爭奈何欲待怨他還又憶¶
怨時較少憶時多¶
嬾向妝臺對鏡鸞羅衣怯薄正春寒黄金絡索珊瑚墜¶
獨立春風㸔牡丹¶
　　江邨即事¶
<pb:KR4h0160_WYG_009-18a>¶
江邨暝色漸凄迷数㸃殘鴉雜鴈飛鴈宿蘆花鴉宿樹¶
各分一半夕陽歸¶
　　舟次九山¶
水雲盡處列竒峰螺髻參差杳靄中江岸維舟㸔不了¶
煙嵐分碧入疎篷¶
　　雜詠¶
地多種竹堪容鶴池不栽蓮恐礙魚小逕荒苔人不到¶
閉門閒學換鵞書¶
<pb:KR4h0160_WYG_009-18b>¶
　　枕易(越中詩社/試題都魁)¶
古鼎煙銷倦㸃朱翛然髙卧夜寒初四簷寂寂半牀(一/作)¶
(窻/)夢兩鬢蕭蕭一巻書日月冥心知代謝隂陽囘首驗¶
盈虚起來萬象皆吾有收拾乾坤在草廬¶
　(考官李侍郎應祈批詩題莫難於枕易自非作家大/手筆詎能模冩蓋以其不渉風雲雨露江山花鳥此)¶
　(其所以為難也予閲三十餘卷鮮有全篇純粹正如/披沙㨂金使人悶悶忽見此作若紛紛盆盎中得古)¶
　(罍洗把玩不忍釋手此詩起句倦字便含睡意頷聮/氣象優游殊不費力曲盡枕易之妙頸聮冥心囬昔)¶
　(四字極其精到結句如萬馬横奔勢不可遏且有力/量全篇體製合法度音調諧宫商三復降歎此必騷)¶
<pb:KR4h0160_WYG_009-19a>¶
　(壇老手望見旗鼔已知其為/大將也冠冕衆作誰曰不然)¶
　　棋聲¶
何處仙翁愛手談時聞剝啄竹林間一枰子玉敲雲碎¶
㡬度午窻驚夢殘緩著應知心路逺急圍不放耳根閒¶
爛柯人去收殘局寂寂空亭石几寒¶
　　秋夜¶
博山香冷夜將闌紅影揺窻燭未殘庭樹露濃花氣溼¶
井梧風老葉聲乾世情冷暖知心少朋舊東西會面難¶
<pb:KR4h0160_WYG_009-19b>¶
一段客愁吟不就無言背月倚闌干¶
　　秋夜和月山韻¶
寒夜殘燈對客愁衾單添盡鷫鸘裘半窻明月三更夢¶
一枕西風兩鬢秋吟骨稜稜寛帶眼歸心切切望刀頭¶
何時束篋家山去獨駕柴車訪伯休¶
　　修竹宴客東園¶
二月韶光潑眼濃攜尊宴客小亭東酒當半醉半醒處¶
春在輕寒輕暖中拂檻桞添吟鬢緑壓闌花妒舞衣紅¶
<pb:KR4h0160_WYG_009-20a>¶
晩來聽唱梁州曲聲繞呉姬扇底風¶
　　小酌¶
小酌園林酒半醺落紅影裏惜餘春揷花歸去蜂隨帽¶
傍桞行來鸎避人白髪尚為千里客黄金難鑄百年身¶
何時歸賦滄浪水浣我征衣萬斛塵¶
　　夜坐次林梅山韻¶
人倚幽窻夜未闌竹鑪灰(一作/火)冷篆煙殘一天露氣星¶
辰溼萬壑風聲草木寒老去客懷多感慨年來世事轉¶
<pb:KR4h0160_WYG_009-20b>¶
艱難何時歸隠孤山下明月梅花約共㸔¶
　　有感¶
自歎文章不遇時平生壯志與心違十年湖海無家住¶
千里鄕關有夢歸殘夜月寒燈暈淡髙秋天闊鴈聲微¶
傷今思古愁無奈老淚斑斑溼客衣¶
　　雪¶
片片隨風整復斜飄來老鬢覺添華江山不夜月千里¶
天地無私玉萬家迷岸未春飛桞絮前邨破曉壓梅花¶
<pb:KR4h0160_WYG_009-21a>¶
羔羊金帳應麤俗自掬冰泉煮石茶¶
　　舟次樗蒲廟¶
短櫂衝寒過蒲東扁舟一葉載詩翁斷煙流水殘雲(一/作)¶
(鴉/)外古木荒祠夕照中吟罷小樓何處笛酒醒孤枕半¶
江風潮生潮落朝還暮堪歎人(一作/浮)生自(一作/似)轉蓬¶
　　月夜登樓¶
玉宇澄清莫靄收吟邊怕倚仲宣樓寒蟾千里夜如晝¶
新鴈一聲天欲秋湖海誰青豪傑眼風霜易白少年頭¶
<pb:KR4h0160_WYG_009-21b>¶
更殘忽聽荒城角吹老梅花總是愁¶
　　月夜次修竹韻¶
徙倚吟闌傍野塘古譙蓮漏滴更長月階夜靜蛩聲切¶
竹院秋深鶴夢凉坐挹水風侵被冷眠分花露滿身香¶
浩歌欲遡明河去醉喚天孫織錦裳¶
　　偶書¶
頻年蹤跡墮江湖三逕苔荒憶舊廬身老方知生計拙¶
家貧漸覺故人疎松薪拾去朝炊黍漁火分來夜讀書¶
<pb:KR4h0160_WYG_009-22a>¶
怨鶴驚猿應待我台山何日賦歸歟¶
　　莫春¶
寂莫園林三月時客中㡬度見春歸桞眉緑皺鸎無語¶
花臉紅銷蝶嬾(一作/倦)飛節物暗催雙鬢老功名長與寸¶
心違百年身世成何事回首西山又落暉¶
　　秋夜¶
十分秋色滿軒窻景物凄清(一作/秋深)夜氣凉篩月簾櫳金¶
鎖碎擣霜砧杵玉丁當井梧葉脱無多影巖桂花稠不¶
<pb:KR4h0160_WYG_009-22b>¶
斷香坐到更深吟興動硯池滴露寫詩狂¶
　　題呉實齋北山别業¶
北山佳景(一作/致)勝南山乘興登臨眼界寬樵斧伐雲春¶
谷暗漁榔敲月夜溪寒一區池占林泉勝四面天開圖¶
畫㸔竹屋數間塵不到主人日日凭(一作/倚)䦨干¶
　　書館¶
池館深深鎖翠凉課餘多暇日偏長屋連湖水琴書潤¶
窻近花隂筆硯香吾道尚存貧亦樂客身長健老何妨¶
<pb:KR4h0160_WYG_009-23a>¶
十年心事閒搔首厭聽蟬聲送夕陽¶
　　依緑亭¶
數椽瀟灑瞰清漪蕩漾煙霏欲溼衣闌角寒光揺翡翠¶
簷牙倒影浸琉璃荷邊鼔瑟遊魚聽桞外敲棋睡鷺飛¶
洗盡紅塵青眼客臨流何惜賦新詩¶
　　秋思¶
天容凝碧換秋容殘暑泠然一洗空梧葉多應愁夜雨¶
葛衣漸覺怯西風十分淡冷砧聲外一片凄凉鴈影中¶
<pb:KR4h0160_WYG_009-23b>¶
興動蓴鱸欲歸去張翰心事恰相同¶
　　凉夜即事¶
凉入虚堂睡思濃夜深翦盡燭花紅光揺珠箔梧桐月¶
香透紗厨末利風攲枕覺來人不寐撚髭吟罷句難工¶
小蠻問我詩成未詩在池塘草夢中¶
　　舟行送王琴所之澉州¶
晨星寥落曙光浮桞岸風輕送客舟萬㸃逺山重曡恨¶
一江流水淺深愁淡煙茅店家家曉白露楓林處處秋¶
<pb:KR4h0160_WYG_009-24a>¶
獨荷篷窻還自笑此身漂泊媿沙鷗¶
　　寄峽山胡府判¶
鑑湖狂客又西湖筆硯生涯計已迂五斗自慚腰可折¶
四方安得口能糊家山迢遞鄉心逺燈火凄凉客影孤¶
莫誤風前㸔落鴈尺書還肯寄來無¶
　　次毛一齋韻¶
詩夢驚殘何處棋書窻又是夕陽時桞隂分緑籠琴几¶
(一作/岳)花片飛紅㸃硯池覧鏡自憐添白髪傳杯不復倩¶
<pb:KR4h0160_WYG_009-24b>¶
蛾眉東風故國年年恨惟有嗁春杜宇知¶
　　寄月山少監¶
一片襟懷海樣寛眉頭肯為别離攢臂鷹慣識從軍樂¶
汗馬寜辭行路難角帯邊聲關月冷鴈傳鄉信塞雲寒¶
歸來未許東山卧見説蒼生望謝安¶
　　遊西湖次毛玉田韻¶
觸目錢塘昨夢非行春載酒憶當時花間不碾香輪入¶
桞外空鞭駿馬飛落日荒山和靖墓斷雲流水子胥祠¶
<pb:KR4h0160_WYG_009-25a>¶
忘情鷗鷺閒於我應笑江湖客未歸¶
　　故園有懷呈任子宏提舉¶
十年不作還家夢荒草深深鎖竹扉無主落花隨水去¶
有情嗁鳥勸人歸儒冠寥落風流減客路凄凉故舊稀¶
何日攜琴賦歸去踏雲自採故山薇¶
　　龍江館舍¶
幽棲俗事不相關家在青松翠竹間遶屋四圍都是水¶
隔林一片不多山詩篇陶寫清秋景書冊消磨白日閒¶
<pb:KR4h0160_WYG_009-25b>¶
門外江鷗如舊識忘機飛去又飛還¶
　　俞景仁教諭相過¶
江雲舒卷弄隂晴新緑園林似染成花怯曉風寒蝶夢¶
桞愁春雨溼鸎聲棲遲茅屋無塵事深閉柴門逺俗情¶
佳客相過慰岑寂酒邊閒把近詩評¶
　　修竹宴客廣寒遊亭分韻得香字¶
銀橋疑駕海天長金粟離離照玊觴影浸山河瓊殿冷¶
舞分風露羽衣香亦知廣莫元無野却笑温柔别有鄉¶
<pb:KR4h0160_WYG_009-26a>¶
閒折一枝驚昨夢素娥憐我授𤣥霜¶
　　江上客懷¶
鏡裏從渠白髪添吟邊抵掌復掀髯十年為容甘清苦¶
一枕忘情付黑甜短褐怯風棉未絮破窻漏月紙重粘¶
梅花應念人孤寂寒夜吹香入竹簾¶
　　偶成簡任肅齋教諭¶
百嵗光隂一轉蓬晩年不與少年同事因錯處人方省¶
詩到窮時句始工獻賦未逢楊得意憐才難遇杜司空¶
<pb:KR4h0160_WYG_009-26b>¶
有時追憶承平事猶道繁華是夢中¶
　　和杜桞溪韻¶
白髪垂垂一老夫年來漸覺世情疎石牀夢冷和雲卧¶
茅屋燈殘共月居客至何妨賖魯酒家貧不肯典唐書¶
羡君種桞清溪上借我苔磯學釣魚¶
　　漁舍觀梅寄修竹韻¶
寒雲漠漠䕶牆隂瀟灑梅枝出竹林影落花磯和雪釣¶
香浮老甕帶春斟㡬憑水驛傳芳信秪許沙鷗識素心¶
<pb:KR4h0160_WYG_009-27a>¶
回首孤山千樹逺扁舟乗興夢中尋¶
　　贈通𤣥觀唐道士竹鄉¶
通𤣥道士苦修行坐見桑田㡬變更雲屋苔封燒藥竈¶
風林花落煑茶鐺休糧賸有青松啖却老應無白髪生¶
月滿竹鄉騎鶴去欲邀子晉學吹笙¶
　　夜宴¶
醉月飛觴興未䦨蓬壺影裏漏聲殘碧浮金鼎香脂煖¶
紅閃銀臺燭淚乾豔曲喜聽催拍近狂歌自覺入腔難¶
<pb:KR4h0160_WYG_009-27b>¶
賞心樂事輸年少一㸃閒愁了不干¶
　　題東山翫月圖¶
斜陽紅盡莫雲碧一片天光涵水色海濤擁出爛銀盤¶
千里嬋娟共今夕主人領客登東山踏碎寒光㸔秋液¶
星河倒影浸空明露華漙玉夜氣清馮夷激水水欲立¶
海若辟易天呉驚孤舟卷㠶泊煙嶼古木撼壑生秋聲¶
憑髙人在金鼇背閒㸔潮生煙堵外老龍翻海雲氣寒¶
長鯨卷雪浪花碎茫茫萬頃滄浪中屹立孤峰鎖蒼翠¶
<pb:KR4h0160_WYG_009-28a>¶
山巔埽石羅尊罍賔主傳杯不放杯騷客掀髯賦詩去¶
山童踏月攜琴來劇談浩飲不知醉仰天長笑歡顔開¶
倒著接䍦欲起舞乾坤清氣入肺腑天邊風月空四時¶
眼底江山自千古謝安躡屐遊東山袁宏登舟宴牛渚¶
庾亮南樓今在不坡仙赤璧知何許滿眼徃事轉頭空¶
千年人物俱塵土人生光景若湍流霜痕易㸃雙鬢秋¶
胸中勿著塵俗事眉間休鎖名利愁我輩適意在行樂¶
古人所以秉燭遊月山追憶舊遊處盡寫風煙入縑素¶
<pb:KR4h0160_WYG_009-28b>¶
我來見畫如見景想像髙唐猶可賦諸君後㑹應可期¶
雲萍合散今何之安得扁舟澉川去日與杖屨相追隨¶
登山把酒醉明月共㸔此畫歌此詩¶
　　醉時歌¶
茫茫古堪輿何日分九州九州封域如許大僅能著我¶
胸中愁澆愁須是如澠酒麴波釀盡銀河流貯以倒海¶
千頃黄金罍酌以傾江萬斛玻瓈舟天為青羅幕月為白¶
玊鉤月邊天孫織雲錦製成五色䝉茸裘披裘把酒踏¶
<pb:KR4h0160_WYG_009-29a>¶
月窟長揖北斗相勸酬一飲一千石一醉三千秋髙卧¶
五城十二樓剛風冽冽吹酒醒起來披髪騎赤虬大呼¶
洪崖拉浮丘飛上崑崙山頂頭下視塵寰一培塿揮斥¶
八極逍遥遊¶
　¶
　¶
　¶
　¶
<pb:KR4h0160_WYG_009-29b>¶
　¶
　¶
　¶
　¶
　¶
　¶
　¶
　元詩選初集巻九¶
