# -*- mode: mandoku-view; -*-
#+TITLE: 元詩選
#+DATE: 2015-08-25 00:43:34.533246
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 二集卷二十六
<pb:KR4h0160_WYG_094-1a>¶
欽定四庫全書¶
　元詩選二集巻二十六　　庶吉士顧嗣立編¶
　　智覺禪師明本¶
　　　明本號中峰錢塘人住鴈蕩邨姓孫氏出家呉¶
　　　山聖水寺聞高峰原妙禪師居天目山往叩之¶
　　　一見驩然薙染於師子院遂契妙㫖與斷厓義¶
　　　公俱為髙峰座下或問優劣曰義首座固是根¶
　　　老竹其如七曲八曲惟本維那却是竿上林新¶
<pb:KR4h0160_WYG_094-1b>¶
　　　篁他日成材未易量也元貞間髙峰将遷化以¶
　　　大覺禪寺相屬辭推第一座祖雍主之登皖山¶
　　　遊廬阜至金陵結菴廬州弁山及平江鴈蕩已¶
　　　而還山領師子院宰相大臣以五山主席交聘¶
　　　俱力辭因日避走南北間朝廷聞其名特賜金¶
　　　襴伽棃衣進號佛慈圓照廣慧禪師欲召見闕¶
　　　廷終不一至惟再封香下詔即所居修敬而已¶
　　　至治三年八月安坐而逝世夀六十有一僧臘¶
<pb:KR4h0160_WYG_094-2a>¶
　　　三十有七文宗敕詞臣製碑諡曰智覺塔曰法¶
　　　雲有中峰廣録三十巻元統二年詔収入佛藏¶
　　　藝文監丞揭徯斯為之序謂其提倡激揚如四¶
　　　瀆百川千盤萬轉衝山激石鯨呑龍變不歸於¶
　　　海不已其人機大用見於文字有如此者中峰¶
　　　屢辭名山屏跡自放時住一船或僦居城隅土¶
　　　屋若入山脱笠即結束茅而棲俱名曰幻住自¶
　　　作幻住菴記其居東林也趙學士子昂馮學士¶
<pb:KR4h0160_WYG_094-2b>¶
　　　海粟為之躬運土木以執役初子昂與中峰為¶
　　　友海粟甚輕之一日子昂偕中峰往訪海粟出¶
　　　示梅花百詠詩中峰一覽走筆和之復出所作¶
　　　九字梅花歌以示海粟竦然遂與定交¶
　　頌古七首¶
醉乗白鶴登銀闕夣跨青鸞入絳宫酒醒眼開俱不見¶
一川桃李自春風¶
白玉琢成西子骨黄金鑄就伍員心蓮宫人醉歌聲咽¶
<pb:KR4h0160_WYG_094-3a>¶
月落呉江淚滿襟¶
斧爛柯銷局未闌天風吹鶴下瑶壇滿盤黑白輕翻轉¶
袖拂蒼梧玉佩寒¶
天生富貴稱雄才織翠華裾擁不開一簇管絃聲未絶¶
醉扶公子上樓臺¶
三冬枯木遇春陽翠蕚寒英噴古香雪鬢老婆情未瞥¶
冷㸔花樹哭檀郎¶
葉巻西風樹樹寒亂蛩吟砌夣初殘情懷自是不堪聽¶
<pb:KR4h0160_WYG_094-3b>¶
又把琵琶月下彈¶
赤脚波斯叩海門黑風吹浪暗昏昏三更掣斷青霞鎻¶
笑看驪龍戲子孫¶
　　自贊¶
截斷紅塵石萬尋衝開碧落松千尺巖花朶朶水泠泠¶
楊柳一缾甘露滴¶
　　送吉上人之江西下髙峰和尚遺書¶
寒巖一夜雷風惡師子迸斷黄金索驊騮萬里追不回¶
<pb:KR4h0160_WYG_094-4a>¶
聲沈宇宙空山嶽君今去去持此音十八灘頭探麟角¶
君不見馬師一口吸西江波騰浪沸烟茫茫又不見集¶
雲峰下四藤條雨洗風磨恨未消生邪死邪俱不道鐵¶
壁銀山齊靠倒有問禪血染溪華春正妍有問道兩岸¶
夕陽對芳草千差萬别任縱横瞥轉一機何處討𤣥沙¶
白紙脱或舉似時更須莫謗西峰好¶
　　和皖山隠者¶
野人原上十五里寒厓白日啼山鬼萬峰重疊路回旋¶
<pb:KR4h0160_WYG_094-4b>¶
半間箬屋青松底老僧荷挿入烟霞滿林揺落朱藤華¶
燒田種寒粟劚地栽胡麻雲根撥笋澗底尋茶糞火深¶
埋魁芋種砂瓶爛煮黄菁芽人謂隠者閒不足何故山¶
翁事驅逐山翁笑指溪上桃庭前竹春風幾度更新緑¶
香嚴不作靈雲死徒有是非喧兩耳爭似儂家百不知¶
從教少室分皮髓¶
　　秋夜述古¶
蛩聲唧唧鴈聲嚦嚦病葉落空階清籟鳴空隙客來叩¶
<pb:KR4h0160_WYG_094-5a>¶
我白雲房三遶禪堂振金錫𤣥音落落不覆藏更加一¶
語成狼籍擬來此處尋聲迹萬里秋風有何極丈夫何¶
事不肯休直欲參天起荆棘九載少林窮的的一宿曹¶
溪浮逼逼偃溪流水香嚴擊切忌隨他那邉覔良由眼¶
聼與心聞疾燄過風須莫及威音那畔空劫前底事何¶
曽異今日幻住道人都不識柴扉晝掩千山碧寒沙葉¶
底露沈沈烟外數聲牛背笛客既無言我亦休横眠一¶
覺青茅席夣裏忽聞蕭騷淅瀝何處生覺來元是山¶
<pb:KR4h0160_WYG_094-5b>¶
雨四櫩聲滴滴¶
　　閲林間録有感¶
林間編此録深夜剔殘燈慧命微如線人心冷似冰祖¶
庭空積雪古路不逢僧追企前賢轍思歸一念増¶
　　禮四祖真身塔¶
九拜曉龕前追思獨惨然真身無日壞此道有誰傳古¶
岸横秋水空山起莫烟幾多西祖意寂寞在江邊¶
　　鴈蕩除夜¶
<pb:KR4h0160_WYG_094-6a>¶
茅屋三間冷似冰灰頭土面十餘僧掃除自已閒枝葉¶
不打諸方爛葛藤就手揭開新嵗厯和光吹滅舊年燈¶
頂門別具摩醯眼越死超生似不曽¶
　　贈營夀藏¶
斸斷雲根闢古基粉墻低䕶石樓危既知身後有終日¶
肯信目前無了時夜雨一忩蠶課繭春風千里燕銜泥¶
到頭共熟黄粱夣哭送斜陽欲恨誰¶
　　次韻答盛秀才¶
<pb:KR4h0160_WYG_094-6b>¶
風月何縁事苦吟擬將英譽壓雞林幾回立盡三更月¶
一字捜空萬劫心夣裏忽驚霜入鬢梅邊不覺淚沾襟¶
可憐半世聰明種甘為浮詞又陸沈¶
　　送禪者歸鄉¶
湖海俄經三十年無端一念憶生縁夢中復做還鄉夢¶
禪外重叅逆旅禪踏破莫雲投石寺衝開積雪望炊烟¶
狂心未向機前歇溢目家山轉棄捐¶
　　船居十首(録四中己/酉舟  作)¶
<pb:KR4h0160_WYG_094-7a>¶
世情何事日羈縻做箇船居任所之豈是畸孤人共棄¶
都縁疎拙分相宜漏篷不礙當空挂短櫂何妨近岸移¶
佛法也知無用處從教日炙與風吹¶
水光沈碧駕船時疑是登天不用梯魚影暗隨篷影動¶
鴈聲遥與櫓聲齊幾回待月停梅北或只和烟繫柳西¶
萬里任教湖海濶放行収住不曽迷¶
人在船中船在水水無不在放船行蕅塘狹處抛篙直¶
荻岸深時打櫂横千里溪山隨指顧一川風月任逢迎¶
<pb:KR4h0160_WYG_094-7b>¶
普通年外乘蘆者未必曽知有此情¶
一缾一盋寓輕舟溪北溪南自去留幾逐斷雲藏野壑¶
或因明月過滄洲世波汩汩難同轍人海滔滔孰共流¶
日莫水天同一色且将移泊古灘頭¶
　　山居十首(録四中六/安山  作)¶
胸中何愛復何憎自媿人前百不能旋拾斷雲修破衲¶
髙攀危磴閣枯藤千峰環繞半間屋萬境空閒一箇僧¶
除此現成公案外且無佛法繼傳燈¶
<pb:KR4h0160_WYG_094-8a>¶
數朶竒峰列畫屏參差泉石暢幽情青茅旋㔶尖頭屋¶
黄葉頻煨折脚鐺雲合莫山千種態鳥啼春樹百般聲¶
世間出世閒消息不用安排總現成¶
見山渾不厭居山就樹誅茅縛半間對竹忽驚禪影痩¶
倚松殊覺老心閒束腰嬾用三條篾扣已誰叅一字闗¶
幸有埋塵甎子在待磨成鏡照空顔¶
頭陀真趣在山林世上誰人識此心火宿篆盤烟寂寂¶
雲開忩檻月沈沈厓懸有軸長生畫瀑響無絃太古琴¶
<pb:KR4h0160_WYG_094-8b>¶
不假修治常具足未知歸者漫追尋¶
　　水居六首(録六作東/海州)¶
道人孤寂任棲遲跡寄湖邨白水西四壁烟昏茅宇窄¶
一天霜重板橋低驚濤拍岸明生滅止水涵空示萬迷¶
萬象平沈心自照波光常與月輪齊¶
水邊活計最天然物外相忘事事便門柳每招黄蝶舞¶
岸沙常襯白鷗眠雨蒸荷葉香浮屋風攪蘆花雪滿船¶
不動舌根談實話客來何必豎空拳¶
<pb:KR4h0160_WYG_094-9a>¶
縛箇茅菴際水涯現成景致一何奢野塘水合魚叢密¶
逺浦風髙鴈陣斜道在目前安用覓法非心外不須誇¶
一聲鐵笛滄浪裏烟樹依依接莫霞¶
年晚那能與世期水雲深處分相宜茭蒲繞屋供晨㸑¶
菱蕅堆盤代午炊老岸欲隳添野葑廢塘將種補新泥¶
無心道者何多事也要消閒十二時¶
雲漫漫又水漫漫新縛茅龕眼界寛儘有池塘堪著月¶
且無田地可輸官四時風味人誰得萬頃烟波我自觀¶
<pb:KR4h0160_WYG_094-9b>¶
却恐客來為境會閉門収在一毫端¶
水國菴居最寂寥世途何事苦相招去邨十里無行路¶
隔岸三家有斷橋數㸃鴉聲迎莫雨一行魚影漲春潮¶
陳年佛法從教爛豈是頭陀懶折腰¶
　　鄽居十首(録一汴/梁作)¶
足跡無端遍海涯現成山水不堪誇市𨞬既可藏吾錫¶
城郭何妨著吾家四壁虛明連棟月數株紅白過墻花¶
見聞不假存方便只麽隨縁遣嵗華(按中峰四居詩皆/避地時作如船居)¶
<pb:KR4h0160_WYG_094-10a>¶
(云隨情繫䌫招明月取性推篷看逺山烟蓑帯雨和船/重雲衲衝寒似紙輕主張風月篷三葉彈壓江湖艣一)¶
(尋山居云雪澗冇聲泉眼活雨厓無路蘚痕深偷果黄/猨揺緑樹銜花白鹿卧青莎白髮不因栽後出青山何)¶
(待買方歸水居云波底月明天不夜爐中烟透室長春/𨞬居云錦街破曉鳴金鐙繡巷迎春擁翠鈿月印前街)¶
(連後巷茶呼東舎與西鄰翫月樓髙門巷/永賣花聲密市橋多並妙句也附摘於此)¶
　　次韻瀋王題真際亭(按中峰行録云駙馬太尉瀋/王王璋遣㕘軍洪鑰齎書幣)¶
　　(叙弟子禮期請上命南來㕘叩己未秋九月王奉/御香入山謁師草廬咨訣心要請師陞座為衆普)¶
　　(説師激揚提唱萬餘言王復求法名別號師名王/以勝光號曰真際王因建亭師子巖下以記其事)¶
髙亭結構標真際體共雲林一様閒山勢倚天忘突兀¶
<pb:KR4h0160_WYG_094-10b>¶
水聲投澗自潺湲伽佗逈出言詞外海印髙懸宇宙間¶
佇看凭闌人獨醒又添公案入禪闗¶
　　雙髻峰有懷(高峰和尚初/剙菴於此)¶
雙髻雲深古道危不來夜半扣柴扉六年底事成遺恨¶
寂寞空山啼子規¶
　　次韻酬李仲思宰相¶
晴雲萬疊裹羣山厓瀑千尋落樹間定裏驚傳王駕至¶
秖應來奪老僧閒¶
<pb:KR4h0160_WYG_094-11a>¶
　　客中聞訃¶
訃音遺我客牀頭話到輪回鬼亦愁肉眼未空今古夢¶
滿天霜月曬枯髏¶
　　次韻酬馮海粟待制¶
無言童子拂香臺報道長沙學士來爛煮橘皮砂罐冷¶
幾年生意喜潛回¶
　　道話¶
團圓相聚火爐頭商略溈山水牯牛一語忽投人拍手¶
<pb:KR4h0160_WYG_094-11b>¶
滿天霜月下西樓¶
　　偶成¶
檐頭密布蜘蛛網砌下髙堆曲蟮泥達磨眼晴渾不顧¶
尋常讀作一聯詩¶
　　省菴(已上中/峰廣録)¶
一聲幽鳥到忩前白髮老僧驚晝眠走下竹牀開兩眼¶
方知屋外有青天¶
　　梅花百詠和馮學士海粟作(録十/二)¶
<pb:KR4h0160_WYG_094-12a>¶
見非恍惚夢非神雪後霜前分外真疎影暗消三弄月¶
半聯淒斷獨吟人嵗寒揺落孤根在江驛荒凉往事塵¶
碎嚼幽香清可挹玉奴無復更臨春¶
玉簫起處暗驚神曲緩瑶臺逸韻真泉石幾年雲冷鶴¶
闗山萬里月愁人香凝老樹調風味影落寒忩枕隙塵¶
檀板金樽久岑寂微吟不减昔時春¶
目送空山逺駐神似曽相識倍情真半牀素被鋪寒玉¶
一幅生綃畫羙人爽入冰姿欺國色悵隨哀曲黯京塵¶
<pb:KR4h0160_WYG_094-12b>¶
三郎正愛霓裳舞珍重椒房自惜春¶
白雲堆裏曉飛神道骨翛然一太真古岸埋香多是雪¶
寒巖欺影四無人因風寄逺愁應老坐雨辭根恨未塵¶
賸欲尋檐賦歸隠共君心事答閒春¶
征路愁迷暗&KR0978;神穿林入谷自尋真亭亭有意冷移玉¶
黯黯無言空悵人夢斷陽臺半雲雨淚空青冢幾沙塵¶
餘芳消歇緐華起野水蒼烟意自春¶
眼花落井眩雙神雪歩迢迢見欲真淡墨畫圖横玉影¶
<pb:KR4h0160_WYG_094-13a>¶
黄昏庭院倚闌人唾絨猶認忩間迹啼粉空餘鏡面塵¶
消得黄金鑄成屋年年雪裏貯芳春¶
水中仙子鏡中神夜夜相攜入夢真隴鴈哀殘埋玉地¶
朔風吹老弄蟾人寒添㶚上雙眉凍愁壓江南幾屐塵¶
雪裏不嫌情味苦一枝占斷九州春¶
横影伶仃似有神半清淺處獨呈真數枝沖澹晚唐句¶
一種孤髙東晉人上苑清房誰耐雪廬山玉峽肯䝉塵¶
是中天趣那能識惜被東風漏洩春¶
<pb:KR4h0160_WYG_094-13b>¶
夢來曽憶二郎神花影愁端語最真月浸一庭寒水玉¶
夢驚孤枕斷腸人不堪往事從頭看縱欲新詩得句塵¶
啄木敲門窺我醉四山寂寂鳥啼春¶
憶昔君平勘卜神青衣應是日時真雲開巫女多嬌靣¶
浴出楊妃一麗人竹葉杯浮苔砌月豆荄灰暖紙忩塵¶
驚春恐落羣芳後先到名園逐上春¶
遺情極像白拈神仙與吟翁意氣真月曉憶同林外飲¶
酒醒愁恨曲中人荒溪獨照山初静寒影相持雪亦塵¶
<pb:KR4h0160_WYG_094-14a>¶
每恨半檐風露重起披玉毳伴瓊春¶
朵中飛下玉霄神仙韻嬌姝一粉真冰曉浴乾銀浦水¶
雪籬愁損草堂人名姬駿馬空詞筆廢苑荒臺老戰塵¶
凍野蒼茫天四慘兩行啼鴈獨傷春(按中峰梅花百詠/如斜照忩紗斜照)¶
(水半隨風信半隨塵一㸃芳心憑驛使半梢清影伴詩/人饑蜂冒雪身遊絮病鶴眠苔跡妒塵曉起白迷烟外)¶
(䇿夜深寒醒酒邊人吟對痩憐寒夜影折看愁殺故/郷人對仗極工應不減孤山處士疎影暗香之句也)¶
　　憶梅¶
夜分明月是揚州尚有春風在樹頭莫怪當年何水部¶
<pb:KR4h0160_WYG_094-14b>¶
嵗寒心事與誰愁¶
　　評梅¶
月旦花前豈乏人風霜齒頰帯陽春江南野史餘芳論¶
絶世清如古逸民¶
　　别梅¶
花謝東風攪離思愁翻縞袂忍輕分月明梢送臨溪水¶
春樹遥憐隔莫雲¶
　　惜梅¶
<pb:KR4h0160_WYG_094-15a>¶
香銷泥汙意裴回掠地迴風玉作堆愁絶黄昏無一語¶
怕看孤月上忩來¶
　　翦梅¶
破玉并刀試手温香凝雙股斷芳魂花隨燕尾輕分去¶
不帯春風爪甲痕¶
　　蟠梅¶
鐵石芳條誰矯揉從教曲折抱天&KR1086;龍蛇影碎玲瓏月¶
交錯難分南北枝¶
<pb:KR4h0160_WYG_094-15b>¶
　　苔梅¶
古貎蒼然鶴膝枝唾花生暈䕶春機玉堂試看青袍客¶
莫忘江南有白衣¶
　　月梅¶
數枝姑射鬭嬋娟疎影分明不夜天散却廣寒宫裏桂¶
春光長滿玉堂前¶
　　風梅¶
花間少女翦春寒粲粲霓裳舞隊仙月夜遥看環佩冷¶
<pb:KR4h0160_WYG_094-16a>¶
莫教吹落玉花鈿¶
　　烟梅¶
夢隔梨花逗曉天苔枝浮翠逗春寒不嫌玉質籠輕素¶
留與詩人泠澹看¶
　　疎梅¶
依稀殘雪浸寒波桃李漫山奈俗何瀟灑最宜三二㸃¶
好花清影不須多¶
　　孤山梅¶
<pb:KR4h0160_WYG_094-16b>¶
種玉西湖獨占春逋山佳句播清芬月明花落吟魂冷¶
童子何之鶴在墳¶
　　茆舎梅¶
數椽草屋延清客竹作疎籬䕶玉葩不是玉堂無分到¶
且和明月到山家¶
　　隔簾梅¶
庭花映箔眩吟眸一片湘雲鎻莫愁風巻黄昏疎影動¶
珊瑚枝上月如鈎¶
<pb:KR4h0160_WYG_094-17a>¶
　　紙帳梅¶
春融剡雪道人家素幅凝香四面遮明月滿牀清夢覺¶
白雲堆裏見疎花¶
　　九字梅花詠(以下各選/本録入)¶
昨夜西風吹折千林梢渡口小艇滚入沙灘坳野橋古¶
梅獨卧寒屋角疎影横斜暗上書忩敲半枯半活幾箇¶
檿蓓蕾欲開未開數㸃含香苞縱使畫工竒妙也縮手¶
我愛清香故把新詩嘲¶
<pb:KR4h0160_WYG_094-17b>¶
　　留題思山寺¶
恵山屹立千仞青俯瞰天地鴻毛輕七竅既鑿渾沌死¶
九龍攫霧雷神驚霹靂聲中白石裂銀泉迸出青鉛穴¶
惟恨當年桑苧翁玉浪翻空煮春雪何如跨龍飛上天¶
并與挈過昆侖巔散作大地清涼雨免使蒼生受辛苦¶
我來叩泉泉無聲一曲冷光沈萬古殿前風檜砉然鳴¶
日莫山靈打鐘鼔¶
　　題金山寺¶
<pb:KR4h0160_WYG_094-18a>¶
半江湧出金山寺一簇樓臺兩岸船月到中宵成白晝¶
浪翻平地作青天塔鈴自觸微風語灘石長磨細浪圓¶
龍化楚人來聽法手擎珠獻不論錢¶
　　松月¶
天有月兮地有松可堪松月趣無窮松生金粉月生兔¶
月抱明珠松化龍月照長空松挂衲松回禪定月當空¶
老僧笑指松頭月松月何妨一處供¶
　　雪¶
<pb:KR4h0160_WYG_094-18b>¶
凍雲四合雪漫漫誰解當機作水看只為眼中花未瞥¶
啟忩猶看玉琅玕¶
　　田歌(留天章/寺作)¶
邨南邨北春水鳴邨邨布穀催春耕手捧飯盂向天祝¶
明日挿秧還我晴¶
　　林塘菴¶
學得閒來便得閒好山好水任盤桓林塘菴外湖山景¶
堪與杭州一様看¶
<pb:KR4h0160_WYG_094-19a>¶
　　元叟禪師行端¶
　　　行端字景元一字元叟臨海儒家何氏子年十¶
　　　一得度於餘杭之化城院初叅藏叟和尚於徑¶
　　　山言下豁然頓悟藏叟告寂依浄慈鞏石林為¶
　　　記室與陵虛谷海東嶼熙晦機永東州真竹閣¶
　　　為莫逆交尋挂錫靈隠伏虎巖住徑山請居第¶
　　　一座既而退處楞伽室大徳間出世湖之資福¶
　　　名聞京國至大間特㫖賜號曰慧文正辯行宣¶
<pb:KR4h0160_WYG_094-19b>¶
　　　政院舉主中天竺遷靈隠延祐間有㫖設水陸¶
　　　大㑹於金山命升坐説法竣事入覲加賜佛日¶
　　　普照之號南歸養高於良渚之西菴泰定間降¶
　　　璽書命主徑山作大䕶持者二十年至正辛已¶
　　　終於文室世夀八十八僧臘七十八元叟以餘¶
　　　力施於篇翰尤精絶古雅自稱寒十里人嘗擬¶
　　　寒山子詩百餘篇四方衲子多傳誦之林石田¶
　　　隠居呉山不與世接獨遺以詩曰能吟天寳句¶
<pb:KR4h0160_WYG_094-20a>¶
　　　不廢嶺南禪其取重前軰如此¶
　　擬寒山子詩六首¶
昨日東家死西家賻冥財今朝西家死東家陳奠杯東¶
東復西西輪環哭哀哀不知本真性冥漠登泉臺¶
木落湫水寒千峰正岑寂惟聞虎嘯聲不見人行迹霜¶
露濕巖莎月輪挂空碧此時觀此心獨坐盤陀石¶
名利是何物人心不自灰榮來終有辱樂去可無哀富¶
塚草還出貧門花亦開耕桑枉辛苦鬚白鬢毛衰¶
<pb:KR4h0160_WYG_094-20b>¶
偃仰千巖内超然與世違采芝為口食紉槲作身衣瀑¶
水淋苔磴湫雲漬草扉閒吟竺水偈幾度厯斜暉¶
山中髙且寒人罕來登陟松揺雪珊珊蘿罥烟冪冪巖¶
花春不開潭冰夏方釋住此夫何為心源湛而寂¶
我住在峰頂白雲常不開忩扉沿薜荔門徑疊莓苔山¶
果猨偷去巖花鹿獻來長年無一事石上坐堆堆¶
　　思洞庭寄承天寺覺菴老師¶
烟蒼蒼濤茫茫洞庭遥遥天一方上有七十二朶之青¶
<pb:KR4h0160_WYG_094-21a>¶
芙蓉下有三萬六千頃之白銀漿中有羙人兮佩服金¶
鴛鴦游龍車鳴月璫直與造化叅翺翔憶昔天風吹我¶
登其堂飲我以金莖八月之沆瀣食我以崑丘五色之¶
琳琅換爾精髓滌爾肝腸灑然心地常清涼非獨可以¶
眇四極輕八荒抑且可以老萬古彫三光久不見兮空¶
慨慷久不見兮空慨慷¶
　　趙李倪三居士建凌霄㑹求贈¶
雙徑在呉浙實為山之雄天目如屏擁其北錢塘似練¶
<pb:KR4h0160_WYG_094-21b>¶
紆其東重巒疊巘不知幾千萬但見五峰秀色崷崒摩¶
青空下有跋陀神龍窟上有覩史夜摩宫晴雲暖靄生¶
巖松朝開暮合無終窮祖師據此鞭麟鳳森羅萬象明¶
真宗納須彌兮於芥子巻法界兮於鍼鋒本源自性有¶
常兮寧須妙藥求神通儼如鹿園與鷲嶺紫金光聚人¶
天中説法至今猶未散天華似雨飄空濛¶
　　送方上人西蜀省親¶
道本絶方所隨縁觸處真家鄉元不逺父子即非親徑¶
<pb:KR4h0160_WYG_094-22a>¶
蘚粘輕䇿江華拂淨巾東呉與西蜀曽不間纎塵¶
　　寄晦機和尚¶
流落似孤蓬君西我在東二三千里外一十五年中老¶
去頭毛白寒來樹葉紅所期盤石上松月夜禪同¶
　　山居二首¶
山木交柯莎滿庭馬蹄且不汚巖扃篝燈對雪坐吟偈¶
擁裓繞泉行課經睡少每知茶有驗病多常怪藥無靈¶
金園一嵗一牢落誰似孤松長自青¶
<pb:KR4h0160_WYG_094-22b>¶
小榻新營巖瀑西白雲無路草萋萋月明扃戸野猨嘯¶
日晏擁衾山鳥啼積世詩書空簡蠧累朝墳墓半鋤犂¶
邯鄲枕畔一炊黍堪笑古今人自迷¶
　　題飛鳴宿食鴈圖¶
年云年來無定(一作年復/一作又一)年中郎何處有書傳(一作帛/書曽達)¶
(荗陵/前)影横(一作/連)薊北月連(一作/横)塞聲斷衡陽(一作/江南)霜滿¶
天雨暗荻(一作/蘆)花愁晚(一作/夜)渚露香菰米落(一作/下)秋田¶
平生千里與(一作/復)萬里塵世網羅空自纏(一作縣此詩亦/見薩天錫集案)¶
<pb:KR4h0160_WYG_094-23a>¶
(趙子昻家居有以飛鳴宿食四鴈圖求跋者時詞客滿/座而端叟老禪亦與焉子昂屬客賦詩端公援筆立成)¶
(合座歎異作/天錫詩誤也)¶
　　北固山¶
三靣鯨濤連碧天金湯形勢尚依然山花黯黯人吹笛¶
江柳青青客上船馬帯淮雲東入浙鴈拖湘水北歸燕¶
武侯一去孫劉死原野幾人耕墓田¶
　　題水月猨圖¶
水中明月輪可翫不可覓獼猴徒自狂觸破寒潭碧¶
<pb:KR4h0160_WYG_094-23b>¶
　　山房自述¶
故園歸路隔天涯絶頂閒房且寄家翻罷貝多山月上¶
一棚華影漾袈裟¶
　　雪樵¶
珠霰飄飄柴在肩且謀燒火過殘年庭前此際無人立¶
爐内憑誰續斷烟¶
　　次韻答林首座¶
一房閒寄長松下殘喘誰留如病何為報南山舊𤣥侣¶
<pb:KR4h0160_WYG_094-24a>¶
幻華光景已無多¶
　　寄東璵和尚¶
相别於今八載餘君匡徒衆我閒居白雲流水乾坤外¶
終不相親枉寄書¶
　　維故人别墅¶
門徑無塵有緑苔東風落日舊曽來白頭道者今何在¶
一樹櫻桃花自(一作/正)開¶
　　栽松¶
<pb:KR4h0160_WYG_094-24b>¶
鈍钁横肩雪未消不辭艱歩上岧嶤等閒種得靈根活¶
㑹看春風長緑條¶
　　靜軒¶
六户虛凝湛不揺從教塵世自喧囂階前盡日無人到¶
只有閒雲伴寂寥¶
　　海翁¶
窮盡波瀾絶一漚餘生甘自老扁舟四溟髙卧月如晝¶
閒把漁蓑枕白頭¶
<pb:KR4h0160_WYG_094-25a>¶
　　擬寒山子詩二首¶
人生在世有何事日用但教心坦平縱是金珠充屋棟¶
到頭難免北邨行¶
天上日没月又出山中葉落花還開黄泉只見有人去¶
不見一人曽得回¶
　　題羅漢圖¶
諸諦空來世所無神通百變絶名模不知何處留蹤跡¶
却被人傳作畫圖¶
<pb:KR4h0160_WYG_094-25b>¶
　　題牧牛圖¶
誰家荒疃連平原何處孤邨帯喬木官田耕盡牛正閒¶
且對東風弄横玉¶
　　古鼎禪師祖銘¶
　　　祖銘字古鼎奉化應氏子年十八從金峨横山¶
　　　錫公學出世法二十五得度竺西坦公主天童¶
　　　使掌書記後徧叅諸尊宿聞元叟在靈隠往謁¶
　　　焉言下豁然開悟元統元年始自徑山出住昌¶
<pb:KR4h0160_WYG_094-26a>¶
　　　國之隆教遷普陀復遷中天竺至正七年還主¶
　　　徑山錫號慧性文敏宏學普濟禪師十七年退¶
　　　居妙明菴十九年書偈而逝有四㑹語録暨外¶
　　　集若干巻古鼎洞徹𤣥微踔厲縱横袁伯長胡¶
　　　汲仲黄晉卿虞伯生歐陽原功皆稱慕之原功¶
　　　贈詩有上人能舉龍文鼎坐斷凌霄第一闗之¶
　　　句初在中竺時有童子仇姓者從師荷包笠夜¶
　　　宿蘇之承天寺見空中有一寳鼎左右䕶翼皆¶
<pb:KR4h0160_WYG_094-26b>¶
　　　天神曰天帝以此鼎還賜徑山詰旦以事質其¶
　　　僧曰此必古鼎師還遷徑山也俄而徑山命下¶
　　　聞者異之¶
　　徑山五峰¶
　　　堆珠峰¶
天勢下凌霄坐使萬壑趨元氣結巒岫獻此大寳珠翊¶
殿䕶釋梵鼔鐘殷人區¶
　　　大人峰¶
<pb:KR4h0160_WYG_094-27a>¶
五髻生雲雨鎮踞何舂容具此大人相題為大人峰偉¶
哉天地間萬象同擴充¶
　　　鵬摶峰¶
峰勢來大鵬鼔此垂天翼培風本無待適此造化力何¶
須問天池在在六月息¶
　　　宴坐峰¶
杉松太古色不别春與冬道人此宴坐一念萬劫融不¶
特座燈王等了諸法空¶
<pb:KR4h0160_WYG_094-27b>¶
　　　朝陽峰¶
二儀開幽漠日月臨下土萬物麗髙明此峰正當午堂¶
堂大聖人兩眼空寰宇(山中五峰傳之久矣然指者不/一今各賦一詩庶來者不待問)¶
(而知也至正庚寅/七月徑山釋銘書)¶
　　南屏雨中¶
五月雨聲連六月南屏雲氣擁柴扉林巒有穴山精出¶
巖谷無人石燕飛詩句偶從行處得家鄉多在夢中歸¶
曉來杖䇿潮頭去春水溶溶没釣磯¶
<pb:KR4h0160_WYG_094-28a>¶
　　次韻免原懷徑山¶
蒼蒼喬木五峰齊十載江湖憶舊棲丘壑芝蘭雲霧上¶
金銀樓閣彩雲低秋風悵望遼天鶻夜雨悲凉冢上雞¶
但得閒身各安徤㑹尋石壁灑新題¶
　　題熨襁圖¶
練光帖帖雪光開倩得鄰姑熨未裁郎在征途兒在眼¶
十分寒向意中來¶
　　宿徑山娑羅林二首¶
<pb:KR4h0160_WYG_094-28b>¶
髙齋宿層巒無眠振衣起厯厯夜方俏婉婉情自羙濃¶
露灌桂花清香襲庭几林曠鳴籟隠空静停雲徙萬事¶
坐若遺静極到天理舉目注秋江凉月薄如水¶
閒宵散積抱澹然得心妙蛩冷暗響流燈静寒光掉星¶
河累明滅崖溜落淵奥林風來朋朋吹我形影弔浩歌¶
弄明月髙樓入青照¶
　　二靈山¶
為愛山靈與水靈一菴髙佔白雲層風光只在闌干外¶
<pb:KR4h0160_WYG_094-29a>¶
半屬漁樵半屬僧¶
　　栯堂禪師益¶
　　　益字栯堂温州人大慧杲四世法嗣得法於淨¶
　　　慈隠公住慶元奉化岳林寺世傳山居詩一編¶
　　　蘗菴黄僧游廣陵得於東隠精舎為元時舊刻¶
　　　如春㬉鹿眠三徑草夜寒鴈呌一天霜椶鞵踏¶
　　　凍石梯滑松帚掃霜山徑陰相韓卿趙褌中蝨¶
　　　霸楚王呉檻内猨灌蔬月下擔寒浪移石雲邊¶
<pb:KR4h0160_WYG_094-29b>¶
　　　接斷橋一火燒畬春採蕨半蓑披雨曉鉏園黄¶
　　　狖林中偷果去翠禽籬下引雛飛格律在皎然¶
　　　無本之間當不徒賞其山居髙致巳也¶
　　山居四十首(録十/二)¶
亂流盡處卜幽棲獨樹為橋過小溪春雨桃開憶劉阮¶
晚山薇長夢夷齊尋僧因到石梁北待月忽思天柱西¶
借問昔賢成底事十年騎馬聼朝雞¶
白雲影裏呵呵笑地老天荒更不疑樵徑有霜尋藥冷¶
<pb:KR4h0160_WYG_094-30a>¶
石忩無月了經遲青羝夜雪憐蘇武黄犬西風歎李斯¶
千古青編在天下留芳遺臭更繇誰¶
自知疎拙不可變深入寒雲千萬層夜火晴収楓塢葉¶
午茶寒煮石池冰青林有雀安知鵠碧海非鵾不化鵬¶
從此世人尋不到亂山無路石稜稜¶
自是不閒閒便得矜功負氣總徒勞乾坤不換蜩雙翼¶
泰華何殊牛一毛揭石出潭秋水怒捲茆落地晚風號¶
滿頭白髪干時政漫説商山四皓髙¶
<pb:KR4h0160_WYG_094-30b>¶
亂山疊碧幾重重殘日晴霞半映紅事有廢興秦失鹿¶
物無得䘮楚亡弓虛名終日雪填井幻影百年繩繫風¶
轉憶天台松樹下倚看瀑布石橋東¶
異草靈苗世莫栽蘿龕禪起獨徘徊嶽僧近寫茶經去¶
海客遥尋藥塢來曉洞雲腥龍孕子夜天月冷兔懷胎¶
事殊世異真風逺漢武開池見劫灰¶
千年明鏡忽生塵逐妄迷真豈有因海上刻舟求劍客¶
市中當畫攫金人萬牛難挽清風轉兩櫂徧催白髮新¶
<pb:KR4h0160_WYG_094-31a>¶
此事知音古來少碧天無際地無垠¶
溪隔紅塵樹鎻烟寒蒲終日自安然黄河定是有清日¶
曲木其如無直年道在𤣥珠澄赤水徳亡神劍躍深淵¶
從來不結東林社屋外開池自種蓮¶
鐵載能浮羽楫沈敗非成是跡休尋漫言解返秦庭璧¶
須信難藏郿塢金甜到盡時忘蜜味酸從回處見梅心¶
青山若個不堪住獨買沃州支遁林¶
荒徑欹斜挂籊蓬半籮紅粟倩溪舂山中有客見真虎¶
<pb:KR4h0160_WYG_094-31b>¶
世上何人識假龍秋竹走箯穿斷石老藤行蔓上枯松¶
晚風斷送雲歸去誰打原西寺裏鐘¶
百年三萬六千日一似塵飛忩隙間銅雀已成身早没¶
玉門未到夢先還斬蛟膽壯渾忘水逐鹿心狂豈見山¶
獨許白雲最深處老松枯石伴身閒¶
即今休去便休去何事却求身後名世亂孫呉謀略展¶
才髙屈賈是非生溝中斷木千年恨海上浮槎萬里情¶
誰識枯禪凉夜月松根一片石牀平¶
<pb:KR4h0160_WYG_094-32a>¶
　　題徑山(見徑/山志)¶
攀蘿捫石上崔嵬為訪名師特到來碧眼望穿紅日際¶
青鞵蹋破白雲堆松濤振壑鳴天籟瀑布春巖動地雷¶
好境自然塵世别何須海上覓蓬萊¶
　　夢觀道人大圭¶
　　　大圭字恒白姓廖氏泉州晉江人得法於妙恩¶
　　　博極羣書嘗曰不讀東魯論不知西來意為文¶
　　　簡嚴古雅詩尤有風致自號夢觀道人著夢觀¶
<pb:KR4h0160_WYG_094-32b>¶
　　　集及紫雲開士傳晉江有金釵山其募修石塔¶
　　　疏云山勢抱金釵聳一柱擎天之雄觀地靈侔¶
　　　玉几覩六龍迴日之髙標一時傳誦同時有守¶
　　　仁字一初富陽人亦號夢觀有夢觀集六卷洪¶
　　　武間徵授右善世葢二人詩集同名而曹能始¶
　　　石倉詩選合為一人誤也¶
　　詠史¶
敦弓彀明月決拾生清風一發期必中太射師友同學¶
<pb:KR4h0160_WYG_094-33a>¶
成遂専巧教者初無功其心既殺羿天下惟一䝉含戴¶
亦齒髪位置三才中如何懷此逆天地或爾容囓鏃果¶
有術肆毒應無從蚩蚩一為鑒維以保令終¶
　　定公生焚詩(并序/)¶
　　　吾釋氏者定世古昆吾人客漳久之僑居開元¶
　　　寺業白以老至元四年秋峒賊來攻城甚急漳¶
　　　人莫知所出定公禮空而祝曰使城不陷賊吾¶
　　　當火吾身以答已而果然越六年夏遂累薪為¶
<pb:KR4h0160_WYG_094-33b>¶
　　　龕室西郊行與衆訣留之不可乃自燔其間其¶
　　　火之始張也人視之泰然無毫髮惴惴色郡人¶
　　　咸大駭異請即其地作塔廟以祠於乎定以誓¶
　　　故生而自焚宜若得罪於名教者然與夫食人¶
　　　之食而見危不能致命立人之朝臨大節而變¶
　　　者不亦逺乎哉况定之心以一身全一城之死¶
　　　靡渝亦宜若無得罪於名教者也抑吾聞之定¶
　　　老出世學其成就豈此哉人殆見其膚耳定之¶
<pb:KR4h0160_WYG_094-34a>¶
　　　詳余實得之靈源上人源與之同居又將經始¶
　　　其祠者且請余為之詩曰¶
羣兇白日至梯衝舞嚴城疇能身獨死而俾城不傾定¶
公出此誓金石開精誠未幾來訊醜復見溝壘清前言¶
儻云食吾將負神明積薪自厝火怡然就無生何意金¶
石軀倐忽煨燼成頋此乃餘事足為流俗驚塔廟遂翼¶
翼鐘鼔初喤喤為國效死節朂哉爾簪纓¶
　　夏日同趙生鄭生許氏兄弟遊龜山山有大石下¶
<pb:KR4h0160_WYG_094-34b>¶
　　有遺址相傳歐陽詹讀書於此因造焉相與慷慨¶
　　賦詩分韻得魚字¶
閒情素乖俗樂彼中林居林居未云果幽賞意有餘出¶
郭青山多佳木亦扶疎並游得良友方駕從所如翠微¶
薄炎景蘿風汎涼裾雲逕歩窈窕石門入清虛少留席¶
豐草緑縟錦以舒叢柯翳鳴鳥石澗清有魚形神一蕭¶
散疲勩亦以祛夤縁龜巖東遂即歐陽廬懷賢仰髙躅¶
撫蹟驚廢墟願留石中室畢誦人間書兹焉恐遲莫眷¶
<pb:KR4h0160_WYG_094-35a>¶
眷空躊躇¶
　　造唐山人居¶
行行野田盡荒蹊入秋水何人有新屋鬱鬱松林裏欣¶
然造其門晤言乃君子解衣坐微涼超遥適閒羙日澹¶
疎雨晴山色散忩几石上聞烏鳴林端見雲起平生事¶
外心即此胡不喜少暇同飲泉幽期自今始¶
　　築城曲¶
築城築城胡為哉使君日夜憂賊來賊來猶隔三百里¶
<pb:KR4h0160_WYG_094-35b>¶
長驅南下無一跬吏胥督役星火催萬杵哀哀亘雲起¶
賊來不來城且成城下人語連哭聲官言有錢雇汝築¶
錢出自我無聊生収取人心養民力萬一猶能當盗賊¶
不然共守城者誰解體一朝救何得吾聞金湯生禍樞¶
為國不在城有無君不見泉州閉門不納宋天子當時¶
有城乃如此¶
　　和詹生春雨寒歌¶
十日春九日雨空屋貯寒寒色苦曉雪都成陌上泥莫¶
<pb:KR4h0160_WYG_094-36a>¶
雲不見城東樹所思今何處相去纔幾許獨将寸心寄¶
短琴琴老無絃暗塵土東風吹落錦一幅文章字字成¶
金玉中有苦寒詞詞古聲更悲賡歌我不忍上訴蒼蒼¶
知俗眼瞳人久生脂競収𤨏尾遺瑰竒野禽乗軒士徒¶
步黄土被繡人無衣天公有意回春燠千林一夜生紅¶
緑長年呻吟卧掩門人生不解同草木君勿歌春雨寒¶
我有兩耳愁心百盤爐空葉已灰屋漏苔生椽檐聲夜¶
夜春水懸人間惟我與子同此味鬢髪未白書如山春¶
<pb:KR4h0160_WYG_094-36b>¶
雨寒歌一闋窮達在天愁不得當時短衣夜半悲飯牛¶
何如學取商頌聲金石¶
　　夜聞水車¶
旱火秋蒸土山熱新苗立死田寸裂西風何處送嗚嗚¶
一夜水車啼不歇水車聲作水中龍赤脚踏龍憐老翁¶
白水田頭月未落千畦萬畦雲雨同流蘇醉卧誰家子¶
有耳不聞汝啼苦水龍水龍汝勿苦及物無功得如汝¶
　　次韻陳隲民惜春¶
<pb:KR4h0160_WYG_094-37a>¶
金樽㵼酒胡琴語白日長看華在樹東風一夜來戲人¶
老紅飛盡江南雨勸君莫苦愛流芳紅顔百嵗終黄土¶
山人眼底不見春古檜隂隂翠蚪舞¶
　　出無車¶
出門便有路路與天長盡何處今日出門去不去去時¶
喫苦不得住繭生脚背汗雨流草鞵穿破脚不羞大砂¶
小刺踏入肉疼痛連心眉總蹙前邨落日起孤烟客子¶
苦饑還問宿歸來資用無一存大悔三月不出門白靣¶
<pb:KR4h0160_WYG_094-37b>¶
年少命運好連鑣結駟隘衢道肯信無車一生老¶
　　僧兵守城行¶
驅僧為兵守城郭不知此謀誰所作但言官以為盗防¶
盗在深山嘯叢薄朝朝上城候㸃兵羣操長干立槍槊¶
相看摩頭一驚笑竹作兜鍪殊不惡平生獨抱我家法¶
不殺為律以自縛那知今日墮卒伍使守使攻受官約¶
謂僧非僧兵非兵未聞官以兵為謔一臨倉卒將何如¶
盗不來時猶綽綽敵人日夜狙我城示以假兵無乃弱¶
<pb:KR4h0160_WYG_094-38a>¶
我官自有兵與民願放諸僧卧雲壑¶
　　五日弔古¶
楚國大夫去彭咸從所居秖今浮水馬何處問江魚異¶
俗悲遺事離騷讀舊書一觴川上酒斜日雨疎疎¶
　　世故¶
世故占星變吾生共月孤此時無夢寐長恐涉艱虞山¶
色冝茆屋松花滿飯盂素心將獨往及早謝人徒¶
　　次韻詹生懷陳衆中阮信道¶
<pb:KR4h0160_WYG_094-38b>¶
舊遊陳與阮不見獨成吟無復此聯璧為誰重鼓琴朔¶
方文字老南國酒杯深今日風流逺令人恨滿襟¶
　　湖月簡閒中¶
秋近清波荷葉圓葉陰疎處見青天偶臨湖坐得佳樹¶
欲傍花行無小船林院鶴歸山色外水亭人去夕陽前¶
深知碧玉壺中樂一笑臨風揖地仙¶
　　桐下井¶
曉風吹銀牀蕭蕭古桐樹時有新汲人缾攜落花去¶
<pb:KR4h0160_WYG_094-39a>¶
　　江晚¶
長天鳥飛盡兩岸蘆花發何處一舟來清江上秋月¶
　　五峰山¶
一尋五峰老孤塔在雲端鐵䇿已古色石房空晝寒¶
　　無題¶
樹影半忩明月蟲聲一夜清秋我意浩然千古人間總¶
是閒愁¶
　　聞杜宇¶
<pb:KR4h0160_WYG_094-39b>¶
情知望帝是前生春盡江南憶錦城到處青山山有樹¶
如何偏起故鄉情¶
　　戲成¶
城郭無心寄一瓢此身便欲老山椒山童忽報松花盡¶
又逐扁舟上早潮¶
　　謝檄¶
謝檄歸來卧白雲祇今心事與誰論故人不似蒼苔好¶
嵗晚青青一到門¶
<pb:KR4h0160_WYG_094-40a>¶
　　夜起¶
野人獨卧山中屋夜半雨聲清夢熟起來竹下一開門¶
秋入千峰月如玉¶
　　次韻王季鴻遊九日山(并序/)¶
　　　季鴻王君攜友遊九日山過姜相墓感秦隠君¶
　　　能為卜葬事不暴於世弔以詩余未識其人愛¶
　　　其詩亦次其韻¶
有客車馬同新秋在雲巘幽尋意方愜周覽涕欲泫碧¶
<pb:KR4h0160_WYG_094-40b>¶
草滿地生白石抱空轉下有丞相墳奈此牛羊踐隠君¶
昔深遯芳木足幽搴維時諒多艱此地憇重趼日長&KR0389;¶
書盡嵗暮越山逺初月聞嘯歌歸雲同息偃鶴足喜松¶
髙魚心畏池淺有懷莫與同尚古一何緬姜公實英材¶
悟主片言善位及台鼎崇職與諫垣選骨鯁方左遷時¶
運葢多舛澹泊兩相求綢繆永云展吁嗟日南英梁棟¶
先摧翦微爾収白骨當時委蒼蘚逸事傳海陬史氏¶
闕光顯千載有若人游影始相勉往古凛髙蹤來今戒¶
<pb:KR4h0160_WYG_094-41a>¶
駑蹇友道日以媮殷勤何由遣¶
　　臺上晚凉未去¶
髙臺日將暮風凉未歸客長歌林木秋微靄山光寂素¶
友適心期幽賞忘物役殷勤松間月照我歸途白¶
　　獨坐¶
秋風一來林院深開户自彈焦尾琴叢木寒凉獨鶴白¶
亂雲髙下羣山陰老天有月照閒坐清夜無人同苦吟¶
古來窮餓得不朽我生與世空浮湛¶
<pb:KR4h0160_WYG_094-41b>¶
　　王丞石泉¶
白石藂藂屋上山泉聲一道碧雲間十分如練月同色¶
萬古不痕天照顔靜夜竹齋知雨意清秋茶鼎共僧閒¶
甘寒可濯功名念公子青袍鬢未斑¶
　　雲榭(榭為陳洪/進故築)¶
老屋危臺雨氣昏石苔不見舊鑱痕當年霸業旌麾盡¶
故國秋聲樹木存度海鴈行驚斷角近城螢火没荒垣¶
無人去買長瓶酒一酹陳王千載魂¶
<pb:KR4h0160_WYG_094-42a>¶
　　送錢將軍北上¶
魯國將軍葢世雄十年歸卧海門東舊游臺閣諸公在¶
當日京師萬馬同行李忽來人意外觚稜重入眼明中¶
聖心政爾思頗牧特賜臨軒節鉞崇¶
　　龜峰絶頂¶
危石青入雲上有千嵗木我來卧其間天風響巖谷¶
　　憶梅山隠者¶
夢入青山去獨尋雲侣遊依稀攜手處月出石門秋¶
<pb:KR4h0160_WYG_094-42b>¶
　　石湖禪師宗衍¶
　　　宗衍字道原中呉人善書法遍讀内外書而獨¶
　　　長於詩至正初住石湖楞伽寺佳山水處一時¶
　　　名士多與游為危翰林太僕先軰覺隐誠公所¶
　　　推許嘗以僧省堂選主嘉禾徳藏寺才辯聞望¶
　　　傾於一時年四十三而殁孫西金白嗣其法道¶
　　　原為詩博采漢魏以降而以少陵為宗取喻託¶
　　　興得風人之㫖所著曰碧山堂集初太僕與道¶
<pb:KR4h0160_WYG_094-43a>¶
　　　原相知而未嘗相見及洪武革命太僕歸江南¶
　　　而道原之殁久矣特為之序其首云¶
　　石湖閒居¶
過嬾媿前垢晨起亦已勤開門掃積葉苔色一何新不¶
知何夕雨餘濕未生塵初日照修竹青山可憐人俯仰¶
衡門下誰知此意真¶
　　遣興¶
龍化不改鱗士達不改身借問當路子如何棄賤貧仲¶
<pb:KR4h0160_WYG_094-43b>¶
尼稱大聖原壤乃狂人光武有天下嚴陵實隠淪故舊¶
不可忘何況師友親嗚呼千載下此道如埃塵¶
　　獨坐¶
客至固足喜不至静亦佳柴門終日掩風過有時開豈¶
不念笑言輕易交成乖庭柯有好鳥衆音何喈喈晨征¶
莫來止乃與我心諧¶
　　泊平望¶
計程息勞牽日晚江路永連檣如有待聚泊就邨井沙¶
<pb:KR4h0160_WYG_094-44a>¶
明鷗羣回月出人語靜心清獨不寐况乃風露冷因思¶
往來客終日困馳騁得非衣食驅無乃縁造請吾人方¶
外士素志慕箕潁胡為淹水宿混跡問鼃黽丈夫别有¶
念此意誰得領人生末問道如何卧烟景¶
　　東睪為陳隠君作¶
晨光散蒼凉灌木露未晞衆鳥各相命遲遲出林飛豈¶
不畏網羅所苦渴與饑人生有常䇿胡為不知歸東睪¶
春雨深地澤黍豆肥理荒朝荷鉏迫莫返荆扉筋力因¶
<pb:KR4h0160_WYG_094-44b>¶
疲倦庶幸無禍機鹿臺多黄金首陽悲采薇且自食吾¶
力焉知彼是非¶
　　雜詩次俞伯陽韻¶
無營百慮省有作慮乃多空林無客過寂寞類山阿果¶
熟風自落蛛絲當户羅斷蓬非無根落木亦有柯所懷¶
願不獲抱恨將如何白雲悵悠悠回首聊詠歌¶
　　靜趣軒¶
躁靜失本性滯寂聖所訶不有止觀幻欲靜動愈多道¶
<pb:KR4h0160_WYG_094-45a>¶
人非避世偶此住山阿幽侣不到門况聞車馬過閒雲¶
謝冗跡止水無驚波山光明戸庭定起聊婆娑擾擾奔¶
競者聞風意如何¶
　　感興¶
兩榿當我門昔種不盈把十年各長大我屋在其下風¶
吹枝崢嶸壞我屋上瓦伐榿傷屋甚小過且容捨樵兒¶
驅之去不去反怒嗔豈不有曲直但念是比鄰¶
　　遣興¶
<pb:KR4h0160_WYG_094-45b>¶
清晨啓重門童子淨灑掃披衣視天宇野曠日杲杲憶¶
昨懷故園似遭青山惱一捐彼此念適意無不好我性¶
真坦率逢人輙傾倒非闗渠我欺擺落自不早凉飈吹¶
衣裳溪色映青稻飲水讀我書逍遙以終老¶
　　對菊有感¶
百草競春色惟菊有秋芳豈不涉寒暑本性自有常疾¶
風吹髙林木落天雨霜誰知籬落間弱質懷剛腸不怨¶
嵗月暝所悲迫新陽永歌歸去來此意不能忘¶
<pb:KR4h0160_WYG_094-46a>¶
　　晚凉懷故山¶
疎林生晚凉微日映書幌南山澹相對幽磬時一響懷¶
歸見素心感舊發遐想稍待秋橘香風汀蕩雙槳¶
　　浴罷¶
浴罷振輕袂漱齒汲石井木落嵗已秋山深夜逾靜細¶
詠餘幽響清心寄真境松門凉月隂挂杖一僧影¶
　　啄木¶
啄木江南飛螙蟲生上林江南亦有蠧不聞剥啄聲螙¶
<pb:KR4h0160_WYG_094-46b>¶
種日以滋木病日以深啄木不啄螙孰慰鳳皇心¶
　　墨蘭¶
楚雪春已晴沅湘水初滿去年故葉長今年新葉短波¶
明碧沙淨日照紫苔暖不見澤中人江南暝雲斷¶
　　遣興二首¶
凉風一葉落志士感其㣲豈但振泉木寒將裂我衣治¶
田去稂莠所憂稼穡稀君若不見察善類将安歸¶
紫蘭生幽林聊與衆草伍青蠅亦何物天乃傅其羽鴟¶
<pb:KR4h0160_WYG_094-47a>¶
梟紛翺翔鳳皇不一覩自古已云然今人况非古¶
　　楞伽寺得月臺¶
月出湖水湄清輝映林屋山明秋樹静照見幽鳥宿開¶
門誰遣入俯磵近可掬道人猶未眠經聲出深竹¶
　　題韓幹畫馬圖¶
唐朝畫馬誰第一韓幹妙出曹將軍此圖無乃幹所作¶
世上有若真空羣雙瞳精熒兩耳立蘭筋束骨皮内急¶
何年霹靂起龍池五花一團雲氣濕當年天子少馬騎¶
<pb:KR4h0160_WYG_094-47b>¶
逺求烏孫馬寫之即今内厩多如此縱有騏麟畫者誰¶
　　中山堂為許隠君作¶
俗子居山不見山静者居㕓山在眼請看東郭許隠君¶
中山之堂最蕭散堂前種竹堂後萱春深筍長萱花緐¶
大兒稱觴夀花下小兒讀書當竹根城中無山亦可樂¶
城中有虎仍戴角歸來不愁虎食人閉門日醉中山春¶
　　萱庭春意為胡景仁作¶
春庭種萱春日長春風吹衣春酒香閉門讀書母在堂¶
<pb:KR4h0160_WYG_094-48a>¶
百畝之稻五畝桑萱能忘憂無憂可忘晨羮須調不須¶
鯉婦善奉姑姑自喜阿孫來來花下戲慎勿傷花失婆¶
意¶
　　野雞毛羽好¶
野雞毛羽好不如家雞能報曉新人羙如花不如舊人¶
能績麻績麻作衫郎得著郎見花開又花落(陸麗京云/此詩流俗)¶
(訛傳為陳少卿妻寄夫之作今削而正之/按錢塘胡文煥五倫詩選作劉氏雲作)¶
　　題川船出峽圖¶
<pb:KR4h0160_WYG_094-48b>¶
瞿塘險為三峽門兩岸束急洪濤奔十丈江船萬斛力¶
一篙失勢原無根前船纔過後船出蜀商往來無虚日¶
君不見人間行路難咫尺風波永相失¶
　　題扁舟醉眠圖¶
江水蕭蕭江岸風泊舟不歸何處翁黿鼉出没浪如此¶
爾尚醉游春夢中空山雲深白日靜松聲如濤屋如艇¶
歸來歸來毋久留不歸恐君將覆舟¶
　　舟中夜歸¶
<pb:KR4h0160_WYG_094-49a>¶
夕風蕭蕭雲氣亂篙子移舟頻觸岸溪頭犬吠聲轉獰¶
沙際人歸暗相喚兩三家邨稍已近十五里程纔過半¶
一星不出雨欲來時復推篷仰天看¶
　　秀州東郭舟中¶
自在眠沙鳥參差入郭舟山林吾計拙天地此身浮曉¶
氣成雲住晴波雜霧流攬衣疑厚薄十月暖如秋¶
　　呉江晚泊¶
風壤三洲接江湖一水分虹消滄海雨日落洞庭雲客¶
<pb:KR4h0160_WYG_094-49b>¶
意終難盡漁歌不厭(一作/實飽)聞長思陸魯望不出可忘君¶
　　楞伽寺¶
疊嶂來山尾平湖對寺門登危逾近郭望迥更連邨客¶
醉迷花畔樵歌坐樹根不煩留煮茗雨過井都渾¶
　　送樂子儀侍兄之京¶
祖帳閶門外送君江水濵闗山深積雪蠻海尚飛塵獻¶
䇿思竒士觀光得上賔棣花行處好楊柳别時新解纜¶
占風色登程記月輪預期當到日猶可見殘春苜蓿能¶
<pb:KR4h0160_WYG_094-50a>¶
肥馬蒲萄解醉人衣冠雲縹緲宫殿翠嶙峋地接烟霄¶
近天垂雨露頻如䝉前席問先願及吾民¶
　　秋興¶
一别空山舊草亭衣裳五見㸃秋螢沙沈短艇餘菰米¶
苔卧長鑱老茯苓弱水蓬萊那可到瞿塘灩澦不須經¶
歸帆早晚呉波裏嫋嫋凉風望洞庭¶
　　題趙松雪墨蘭¶
湘江春日静輝輝蘭雪初消翡翠飛拂石似鳴蒼佩玉¶
<pb:KR4h0160_WYG_094-50b>¶
御風還著六銖衣夜寒燕姞空多學嵗晚王孫尚不歸¶
千載畫圖勞㸃綴所思何處寄芳菲¶
　　錢唐懷古¶
鐵馬悲鳴汴水黄翠華南渡駐錢塘至今父老稱行在¶
往昔君臣認故鄉銀海鴈飛虚夜月銅盤仙去只秋霜¶
乾坤離合寧非數詩罷長吟意𣺌茫¶
　　題仙山樓觀圖¶
琅玕珠樹隔烟霄仙子樓居積翠遙羽化夢驚𤣥鶴返¶
<pb:KR4h0160_WYG_094-51a>¶
丹成身與白雲飄杖隨麋鹿山深淺釣掣鯨魚海動揺¶
想像虛無圖畫裏秦皇漢武若為招¶
　　子熙兩和詩寄再用韻以答¶
梁甫吟餘自荷鉏南陽非復舊門閭春愁亂逐楊花起¶
秋興頻将柿葉書水落楚江尋瘞鶴草荒呉苑問蒸魚¶
逺遊憶母還歸省安得雲萍有定居¶
　　次韻瑛石室謝事雪竇歸呉江¶
草堂舊在呉江上江水江花照眼明久客歸來渾似夢¶
<pb:KR4h0160_WYG_094-51b>¶
比鄰相見不知名蓴香笠澤思張翰𤓰熟青門憶邵平¶
一夜西風吹白髪挑燈因自賦秋聲¶
　　次韻春日西湖懷古二首¶
當時翠輦此經過天馬玲瓏撼玉珂宴罷湖山芳草合¶
歸來風雨落花多子規夜半啼宫樹翁仲春深帯女蘿¶
自古興亡多如此不須惆悵問如何¶
錢塘父老眼看天國破尤(一作/猶)能話昔年江草忽嘶闗¶
北馬風帆不返海南船空林落木無人掃廢苑餘花只¶
<pb:KR4h0160_WYG_094-52a>¶
自姸此日西湖回白首功名若箇在凌烟¶
　　送友人游温台¶
天台鴈宕好林丘水竹風杉寺寺幽路轉山腰斜避石¶
渠通泉眼細分流經過遂欲留佳處險絶何須到上頭¶
八月錢唐望歸櫂江潮如雪倚江樓¶
　　寄李太無¶
不見能詩李謫仙東湖吟望兩經年丹光迥出青雲上¶
紫氣長臨碧海邊擬對椶衣論澗竹更留茅屋賦江蓮¶
<pb:KR4h0160_WYG_094-52b>¶
疎鐘細磬匡山裏頭白歸來也自賢¶
　　挽王非隠¶
王衍風流絶世無璚林玉樹映珊瑚夢回忽棄沈香篋¶
歌罷空餘玉唾壺杳杳緱山飛獨鶴漪漪白水没雙鳬¶
輞川池館烟花裏他日相思展畫圖¶
　　題小畫¶
秋髙山氣佳木落江水静意固不在魚魚驚釣絲影¶
　　題懸厓蘭圖¶
<pb:KR4h0160_WYG_094-53a>¶
居髙貴能下值險在自持此石或可轉此根終不移¶
　　呉江晚泊¶
無數舟航共晚晴大星先見月初生背人白鳥雙飛去¶
隔水幽花一樹明¶
　　漁邨夜歸二首¶
絲絲暖雨歇春潮雲壓江流落澗橋欲訪桃花無路入¶
好風時渡玉人簫¶
月落蘋汀宿霧凝小橋霜冷挂漁罾歸來已是三更後¶
<pb:KR4h0160_WYG_094-53b>¶
水際人家尚有燈¶
　　薛氏蘭英　蕙英¶
　　　蘭英蕙英呉郡人皆聰明秀麗能賦詩建一樓¶
　　　以處曰蘭蕙聯芳二女日夕吟詠不輟有詩數¶
　　　百首顔曰聯芳集時楊鐵崖製西湖竹枝曲和¶
　　　者百餘家見之笑曰西湖有竹枝曲東呉獨無¶
　　　竹枝曲乎乃效其體作蘇臺竹枝十章鐵崖見¶
　　　其稾手題二詩於後云錦江只見薛濤牋呉郡¶
<pb:KR4h0160_WYG_094-54a>¶
　　　今傳蘭蕙篇文采風流知有曰連珠合璧照華¶
　　　筵難弟難兄並有名英英端不譲瓊瓊好将筆¶
　　　底春風句譜作瑶筝絃上聲自是名播逺邇咸¶
　　　以為班姬蔡女復出易安淑真而下不足論也¶
　　蘇臺竹枝詞十首¶
姑蘇臺上月團圓姑蘇臺下水潺潺月落西邊有時出¶
水流東去幾時還¶
館娃宫中麋鹿遊西施去泛五湖舟香魂玉骨歸何處¶
<pb:KR4h0160_WYG_094-54b>¶
不及真孃葬虎丘¶
虎丘山上墖層層静夜分明見佛燈約伴燒香寺中去¶
自将釵釧施山僧¶
門泊東呉萬里船烏啼月落水如烟寒山寺裏鐘聲早¶
漁水江風惱客眠¶
洞庭餘柑三寸黄笠澤銀魚一尺長東南佳味人知少¶
玉食無由進上方¶
荻芽抽筍揀花開不見河豚石首來早起春風滿城市¶
<pb:KR4h0160_WYG_094-55a>¶
郎從海口販鮮回¶
楊柳青青楊柳黄青黄變色過年光妾似柳絲易憔悴¶
郎如柳絮太顚狂¶
翡翠雙飛不待呼鴛鴦雙宿不嫌孤生憎平望橋頭水¶
半入吳江半太湖¶
　¶
　¶
　¶
<pb:KR4h0160_WYG_094-55b>¶
　¶
　¶
　¶
　¶
　¶
　¶
　¶
　元詩選二集巻二十六¶
