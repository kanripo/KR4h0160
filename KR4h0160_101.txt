# -*- mode: mandoku-view; -*-
#+TITLE: 元詩選
#+DATE: 2015-08-25 00:43:34.742234
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 三集卷七
<pb:KR4h0160_WYG_101-1a>¶
欽定四庫全書¶
　元詩選三集巻七　　　　庶吉士顧嗣立編¶
　　王都中本齋集¶
　　　都中字元俞一字邦翰福寜州人父積翁宋寳¶
　　　章閣學士降元授江西行省參政宣諭日本遇¶
　　　害海上都中甫七嵗元世祖給驛券南還賜平¶
　　　江田八十畝宅一區年十七授平江路總管府¶
　　　治中秩滿除浙東道宣慰副使遷荆湖北道武¶
<pb:KR4h0160_WYG_101-1b>¶
　　　宗詔更鈔法除江淮泉貨監歴郴州饒州兩路¶
　　　總管以内憂去服闋除兩浙都轉運鹽使擢福¶
　　　建閩海道肅政亷訪使歴遷福建浙東廣東三¶
　　　道宣慰使都元帥元統初命以正奉大夫行戸¶
　　　部尚書兩淮都轉運鹽使尋拜河南行省參知¶
　　　政事中道疾作南歸詔即其家拜江浙行省參¶
　　　知政事至正元年卒贈昭文館大學士諡清獻¶
　　　元俞幼留京師從許文正公學知所趨嚮尤致¶
<pb:KR4h0160_WYG_101-2a>¶
　　　力於根本之學自號曰本齋有詩集三巻事母¶
　　　至孝翰林國史院編修官章嚞撰本齋王公孝¶
　　　感白華圖傳云公母張氏諱普貴自號無為至¶
　　　元甲申公父閩國忠愍公銜命使日本沒於難¶
　　　時母年三十公甫七嵗留侍京師訃聞即以貞¶
　　　節自誓祝髪於京之淨垢寺為尼出主平江陽¶
　　　山妙淨寺道行氷雪尋奉璽書䕶持錫號宏宗¶
　　　圓明佛日大師住山幾四十年至治壬戌趺坐¶
<pb:KR4h0160_WYG_101-2b>¶
　　　而逝公聞永嘉心樂周真師有道延至家庭設¶
　　　黄籙以展孝思越十有四日像設之筵瓶簪丹¶
　　　茶兩旬浹矣其花半萎中有一萼天然融結狀¶
　　　類桃實非華非果玉質縠章宛分三脈日漸以¶
　　　腴燭之内外映徹如淨琉璃駭乎優曇鉢之一¶
　　　現也詩之白華豈即此耶元俞因繪白華圖一¶
　　　時張翥李士行龔璛湯彌昌王夀衍釋大訢諸¶
　　　公俱有題詠按章嚞傳稱元俞母張氏父積翁¶
<pb:KR4h0160_WYG_101-3a>¶
　　　殉國時元俞已七嵗矣且留侍京師而元史謂¶
　　　生三嵗即以恩授從仕郎南劒路順昌尹七嵗¶
　　　從其母葉訴闕下種種舛錯至以張為葉尤可¶
　　　笑也¶
　　登蘇峰¶
平生僻好登仙山紫翠縹緲三岫間公餘杖䇿時一到¶
塵埃蕩掃天風寒蒼松獨立老龍出身到洞天人不識¶
遥看玉殿厎虚皇香霧丹霞遶瓊室翠濤三吸賦𤣥言¶
<pb:KR4h0160_WYG_101-3b>¶
何必研朱㸃周易仙人舅氏空遺宅樓閣玲瓏倚蒼石¶
好是凭闌對月時一江倒浸千峯碧¶
　　武夷山¶
青峯玉鑿芙蓉開上有控鶴仙人來憐憐曽孫望霖雨¶
手冩深雲沃焦土仙人如今在何許我欲從之一千古¶
握取青雲行九州長使人間無旱憂¶
　　遊勝㑹寺¶
寺古唐朝立山藏一逕幽木生靈夀異花發蕙蘭稠㵸¶
<pb:KR4h0160_WYG_101-4a>¶
茗香浮齒簪梅雪滿頭公餘尋勝會此地約重遊¶
　　和彬卿北湖¶
訪古空遺迹叉魚舊有亭苔封荒逕緑草沒斷碑青老¶
樹根横水寒蘆葉滿汀漁歌何處起倦客倚欄聽¶
　　和李源仲九日¶
我愛秋容淡東籬皜皜暉黄花依舊發白髪幾時歸明¶
月輝官舍清風爽客衣今年好光景長歎故人稀¶
　　題如鏡山林清氣集¶
<pb:KR4h0160_WYG_101-4b>¶
不作西湖夢歸吳愜素知山林有清氣泉石到新詩花¶
落曉風靜鳥啼春日遲孤吟最佳處猶在定回時¶
　　題海會寺¶
四圍蔥翠列奇峯碧瓦朱甍䕶象龍殿角風過鈴自語¶
山腰雲起洞長封泉清似鏡耳堪洗路曲如腸步莫從¶
驛馬倦人歸道逺欲公禪榻寄塵踪¶
　　依紫崖韻和彬卿¶
捐軀難報聖明君補拙惟將一寸勤為政但當求實効¶
<pb:KR4h0160_WYG_101-5a>¶
勸農何敢具虚文夜來江上一犂雨曉起山前萬鍤雲¶
願得嵗豐民物阜素餐猶可度朝曛¶
　　登東山寺¶
古寺岧嶤隱翠微松隂行盡見朱扉巖花識面逺迎笑¶
野鳥忘機近不飛相國書堂今寂寂山僧法座久巍巍¶
凭闌欲問當時事白鷺無言立釣磯¶
　　和彬卿北湖¶
雲容水態若為模髣髴風光似鑑湖橋跨滄浪㵼寒玉¶
<pb:KR4h0160_WYG_101-5b>¶
舟横沁碧滚明珠且斟&KR0812;醁醉鸚鵡應用娉婷唱鷓鴣¶
席上嘉賔賢雪牖髙吟原不讓三蘇¶
　　題叉魚亭¶
昌黎曽此賦义魚披棘尋碑考郡圖重築草亭存古意¶
雙浮畫舫做西湖激輪為磨供官費隔水分塘笑我愚¶
寄語後來賢太守相承無似此慵迂¶
　　和雪牖永興山行¶
公馳兼夜役兵夫軋軋輕輿穩勝車山險似人人更險¶
<pb:KR4h0160_WYG_101-6a>¶
星踈如我我猶踈心持坦蕩無留礙路躡崎嶇信所如¶
行路古來難若此相逢何必問其初¶
　　督役江行和雲牖韻¶
督役賢能不用刑飄然東下似揚&KR2476;一江雪浪翻銀屋¶
兩岸烟巒立翠屏白鷺對人神亦爽烏鷀入水氣猶腥¶
鯨舟指日功成就萬斛乘風駕渺溟¶
　　和彬卿江行即景¶
怪石奇峯㬪削成江行渾若泛仙瀛崖松偃蹇蛇龍勢¶
<pb:KR4h0160_WYG_101-6b>¶
瀧浪飛翻玉屑輕山色入懐衣袂冷溪光照影骨毛清¶
更闌放溜泊郴口明月清風更有情¶
　　登南墖¶
自笑登臨脚力微也攜藜杖叩山扉禪僧入定渾無語¶
野鳥知還亦倦飛一墖近天鈴自語千峯蘸水石空巍¶
何當快整東歸櫂帆飽東風數過磯¶
　　武夷山二絶¶
層崖㬪空翠臺閣倚雲開靈函鎖仙蛻神物䕶蓬萊¶
<pb:KR4h0160_WYG_101-7a>¶
清溪照眉髪櫂舉揚清波何當結茅屋時與神仙過¶
　　白鷺¶
白鷺白如雪照影臨沙磧翻被魚先見終日不得食¶
　　鸕鷀¶
鸕鷀黒如鬼捕魚入水厎捜抉雖無遺呑吐良可鄙¶
　　瓊花¶
六丈老人花滿頭一枝流落在揚州不知誰是栽花手¶
只到而今香未收(六丈即今/六丈市云)¶
<pb:KR4h0160_WYG_101-7b>¶
　　和彬卿登仙山¶
逺山蔥翠近樓藍碧絮飛雲自徃還獨倚長松吟不盡¶
恍然身在畫圖間¶
　　游北湖¶
畫舟揺曳泛空明滿酌流霞倒玉觥山鳥亦知游樂意¶
夕陽髙處兩三聲¶
　　書懐二絶¶
一心常欲洗民寃清白爐烟可付天但愧才踈為政拙¶
<pb:KR4h0160_WYG_101-8a>¶
只宜及早賦歸田¶
蘇仙孝感動鄉閭橘井千年事若符時上仙壇壇上望¶
白雲飛處是姑蘇¶
　　王畛詩附¶
　　　畛字季野都中之子官至成都路判官至正間¶
　　　與弟畦流寓吳中與陳叔方鄭明徳並以文行¶
　　　著於時¶
　　早春十詠¶
<pb:KR4h0160_WYG_101-8b>¶
春日流和熙朱光射屋角晶熒動几案焜燿穿簾幕淑¶
氣襲人温輕寒側衣薄晴牕坐對久盎背真意樂¶
東風生庭隅拂拂翻衣浪仁及紅綻柯徳布緑回望芳¶
情達金閨誦聲遞書幌池塘溢波瀾柔條欣駘蕩¶
江梅獨清髙不與花爭發自是氷雪姿豈受鉛華奪故¶
來風雪厎玉人相蹙頞照水昏黄時孤標更超越¶
依依垂楊栁青眼窺陽春年年郵亭路攀折送行人臨¶
風搴翠縷映日鎔黄金如何不自持飄揚逐芳塵¶
<pb:KR4h0160_WYG_101-9a>¶
蹁蹮先春雀風暖喧晴簷驚人鮮得食闞階無停瞻不¶
趨太倉中小腹恣屬厭髙秋寒露下大水須深潛¶
春流溢芳塘倒影開天鏡漪漪緑生漣漾漾玉澄瑩閒¶
鷗可尋盟遊魚樂行泳清斯清濯纓鑑心鑑其定¶
鮮鮮牆根草春染千堆藍光凌青袍色夢入新詩譚戰¶
馬思塞北陽烏辭江南欣然鬱吾目生意性所躭¶
提壺勸客飲布榖催農耕農耕困耒耜客飲酣簫筝勞¶
逸分已定廢興時改更物生固如此天運還循行¶
<pb:KR4h0160_WYG_101-9b>¶
朝來睡未足兩眼多眵昏春事已爛漫我懐獨渾渾驥¶
尾不可附虎舌誰能捫芳塵困涸轍北溟思鯨鯤¶
天公妙莫測百卉巧翦裁朱朱與白白脂粉如勻腮澤¶
沾無遺物燒却緑回荄痼隂少成實涉山良乏材¶
　　自遣二首¶
江湖肆鯨鱣溝(闕/)難容身人情不千日世事有兩心朝¶
暮有顯晦日月常升沈天道我欲問其理幽且深¶
生成無根蔕飄忽寄此身顧盼絶青眼相交少赤心芝¶
<pb:KR4h0160_WYG_101-10a>¶
蘭棘溷發泥沙玉空沈乾坤信浩蕩滄溟千古深¶
　　放慵¶
愁到心常結事過心自凉幽憂漫成疾慵放且何妨籠¶
鶴聲難出牀龜息穩藏浮生付天地澄慮博山香¶
　　晚思¶
薫風向晚急吹動一身愁意合情終美心離事只休鳥¶
衝殘日度雲逐暮天流今古無窮恨令人早白頭¶
　　王畦詩附¶
<pb:KR4h0160_WYG_101-10b>¶
　　　畦字季耕都中子¶
　　次韻答倪雲林録似良夫¶
重過城南隅春風動經年物候倏易改飄泊念華顛江¶
干雨初歇草色凝娟娟聚首有親朋舉杯無管絃樽前¶
語别離但覺心茫然舊遊總塵埃今古孰後先攬衣陟¶
崇岡俯首臨澄淵修竹翳平林嘉樹藉庭延有書盈我¶
牀有琴横我前巻舒貴所從鷗鷺何翩翩願言留清歡¶
日夕醉後眠¶
<pb:KR4h0160_WYG_101-11a>¶
　　次韻呈愚菴禪師二首¶
竹逕初晴屐齒乾忽聞仙佩下層巒多君有約同禪榻¶
老我無心整舊冠幾局文犀敦宿好數杯浮蟻接清歡¶
别來湖水添新緑應理絲綸坐釣灘¶
蘭若深居晝掩扉任教湖海仰光輝牕前蕉緑兼雲潤¶
庭下榴紅映日晞石鼎香凝翻貝葉竹爐湯沸煮山薇¶
獨憐咫尺頻相過時䇿青藜歩月歸¶
　　寄倪元鎮六首¶
<pb:KR4h0160_WYG_101-11b>¶
至人無復事存亡睡足身猶在華陽何似江鄉老迂客¶
終朝散髮對爐香¶
鈎簾早起看華飛過雨修篁蔽竹扉近日身如野鷗狎¶
得魚逐浪竟忘歸¶
茅屋柴門少市人時看麋鹿走踆踆風前忽見飛花墮¶
想是山中又一春¶
洞庭月色夜蒼茫欲駕扁舟獨擅場為問林間倪外史¶
古今塵世幾興亡¶
<pb:KR4h0160_WYG_101-12a>¶
種术耕雲不厭勤林間著我作閒人漁磯沙渚江洲上¶
極目天涯總是春¶
久矣維摩誤色空愧無長翮遡晨風空巖長笑一囬首¶
又在扶桑東復東¶
　　謾興三絶呈良夫¶
淡烟輕雨濕青螺面面青山拱樂窩坐對一池春草緑¶
聯詩好客又相過¶
芍藥初開第一枝翻階國色玉參差當年記得平山下¶
<pb:KR4h0160_WYG_101-12b>¶
花裏時將鳳管吹¶
呼童早起折茶䕷挿向銀瓶映酒巵為愛春光晚猶媚¶
莫教風雨褪香肥¶
　　吕思誠仲實集¶
　　　思誠字仲實平定州人母馮氏夢一丈夫烏巾¶
　　　白襴衫紅鞓束帶趨而揖曰我文昌星也及悟¶
　　　思誠生目有神光見者異之及長從蕭㪺學治¶
　　　經擢泰定元年進士第授景州蓚縣尹累擢翰¶
<pb:KR4h0160_WYG_101-13a>¶
　　　林國史院編修進國子司業拜監察御史出僉¶
　　　廣西浙西二道亷訪司事復召為司業累陞侍¶
　　　御史遷河東亷訪使未幾召為集賢侍講學士¶
　　　兼國子祭酒出為湖北亷訪使入拜中書參知¶
　　　政事三任中書左丞累拜翰林集賢學士兼國¶
　　　子祭酒左遷湖廣行省左丞復召為中書左丞¶
　　　移光禄大夫大司農俄得疾以至正十七年三¶
　　　月十七日卒年六十五諡忠肅有文集若干巻¶
<pb:KR4h0160_WYG_101-13b>¶
　　　兩漢通紀若干巻仲實文章政事皆過人逺甚¶
　　　而亷潔不汚家甚貧其未顯時一日晨炊不繼¶
　　　欲擕布袍貿米于人室氏有吝色因戲作一詩¶
　　　曰典却春衫辦早厨老妻何必更躊蹰瓶中有¶
　　　醋堪燒菜囊内無錢莫買魚不敢妄為些子事¶
　　　只因曽讀數行書嚴霜烈日皆經過次第春風¶
　　　到草廬後果登第¶
　　嘉山靈源祠¶
<pb:KR4h0160_WYG_101-14a>¶
山岌岌兮勢若揭水煦煦兮深黒色晉公子兮凛而烈¶
坎坎兮擊鼔傞傞兮屢舞八珍兮几清肴核兮維旅水¶
之涯兮山之下駕雲旗兮乘雷車倐從電影兮若有所¶
覩¶
　　題政平樓¶
灕江江上古昭州一帶孤城有此樓雲䕶山容簷外立¶
月将波影檻前浮朝廷只許平持獄官府終當詳讞囚¶
筆底判花生死地百年雨露一時休¶
<pb:KR4h0160_WYG_101-14b>¶
　　桂林八景¶
　　　堯山冬雪¶
堯山絶秀嶺南天雪壓林巒飄素烟髙倚暮雲屏掩翠¶
半消晴日玉開田驛梅逢臘巖前發羽檄衝寒徼外傳¶
何日樓頭閒拄笏兩階舞罷對瓊筵¶
　　　舜洞秋風¶
西風颯颯桂林秋萬疊雲山舜洞幽曉氣沿崖秋色冷¶
涼飇吹樹桂香浮輕揺斑竹江頭恨逺送蒼悟天外愁¶
<pb:KR4h0160_WYG_101-15a>¶
一旦薫風隨律變露華山色滿南州¶
　　　西峰晩照¶
西峯西向桂林西數㸃晴雲落照低絶嶽倚空排寳㦸¶
斜暉轉樹繞雌蜺錦紋零亂霞前映翠影參差雨後迷¶
還似峴山詩酒客醉來聴唱白銅鞮¶
　　　東渡春瀾¶
東門東渡栁青青雨後晴瀾春水生月影流來波影碧¶
浪花飛起雪花輕漣漪忽動魚翻藻浩蕩初開鳬啑萍¶
<pb:KR4h0160_WYG_101-15b>¶
終日静觀還有得層層天色一舟横¶
　　　訾洲烟雨¶
分合灘頭見訾洲訾洲烟雨水雲秋空濛細縠沙頭籟¶
散亂跳珠波面浮鷗鷺飛翔來上立蛟龍驣躍此中浮¶
蓑衣篛笠垂楊外時有漁人横釣舟¶
　　　桂嶺晴嵐¶
桂嶺崇崇揷絳霄晴嵐浮動翠雲飄峰巒碧潤輕翻縠¶
巖壑精熒深染綃晩靄忽開髙突兀餘輝斜抹蔚苕嶤¶
<pb:KR4h0160_WYG_101-16a>¶
緩行鳥徑衣裳濕莫説梅花萬里遥¶
　　　青碧上方¶
獻花隨喜上方行雲影天光入户庭江水逺翻僧眼碧¶
山峰輕染佛頭青恒河莫訝沙無數鷲嶺休驚嶽有靈¶
色界不空因相起貝多葉上寫蓮經¶
　　　棲霞真境¶
七星山畔列松杉羽服棲霞雪一龕人自世間來世外¶
洞從山北出山南日邉五色迷晴靄頂上三華粲夕嵐¶
<pb:KR4h0160_WYG_101-16b>¶
仙去儒遊真境在一輪明月影寒潭¶
　　遊嘉山¶
不到嘉山十五年神林祠宇兩悠然鵝溪鵝泛溪頭月¶
龍井龍蟠井底天霖雨未能酬素志烟霞且得遂髙眠¶
一觴一咏歸來晩朋友相聯若有縁¶
　　松風書院¶
夕陽林樹欲棲鴉偶到東山處士家松子嶺髙嵐氣潤¶
幽軒開碧落松花¶
<pb:KR4h0160_WYG_101-17a>¶
　　干文傳仁里漫槀¶
　　　文傳字夀道號止齋平江呉人父雷龍鄉貢進¶
　　　士先世以武弁入官而力教其子以文易武故¶
　　　雷龍兩舉進士生文傳乃名今名以期之用舉¶
　　　者為呉及金壇兩縣學教諭饒州慈湖書院山¶
　　　長延祐科舉法行首中江浙鄉貢明年㑹試乙¶
　　　科授同知昌國州事累遷長洲烏程兩縣尹陞¶
　　　婺源呉江兩知州至正三年召修宋史書成擢¶
<pb:KR4h0160_WYG_101-17b>¶
　　　集賢待制尋以嘉議大夫禮部尚書致仕卒年¶
　　　七十八所著有仁里漫槀夀道為文務雅正不¶
　　　事浮藻尤長于政事其治行往往為諸州縣最¶
　　　有古循吏之風韓伯髙亷訪浙西作烏程謡以¶
　　　紀其績初夀道登第後一夕夢入選挂名為長¶
　　　呉正官覺而笑曰我呉人安得作長呉二縣正¶
　　　官已而果知長洲縣復知呉江州適與夢符夀¶
　　　道以呉人而兩任為本路之官一時以為希遇¶
<pb:KR4h0160_WYG_101-18a>¶
　　　云¶
　　至順四年四月九日同王叔能栁道傳錢翼之胡¶
　　古愚遊天平山次古愚韻¶
蒼壁屯雲㦸衛森白雲入户衮衣臨千章喬木祇如故¶
一尺流泉不在深賸有桑麻居杜曲豈無觴咏集山隂¶
登髙却省曾逰處短髮搔餘不耐簪¶
　　自天平逰靈巖次胡古愚韻¶
兩峯□門西突兀頫衆丘昔年歌舞地潺湲水空流巋¶
<pb:KR4h0160_WYG_101-18b>¶
然白雲祠祀事久益修尚書獻納後聊復呉中逰東陽¶
二佳士並驅駟玉虯相從泉石間共賞花竹幽振步極¶
𤣥覽萬象輸吟眸笑語落空谷轉覺吾生浮登髙固能¶
賦一洗千古愁日莫微風發山氣凉如秋老禪亦好事¶
欵曲邀人留清泉出巖竇濁醪過牆頭吾曹亦何幸去¶
去同仙舟¶
　　自靈巖登天平山次柳道傳韻¶
范公命世才志欲清禹甸髙名冠禮闈直道行諌院氣¶
<pb:KR4h0160_WYG_101-19a>¶
節凛霜柏精神爛巖電常懷天下憂每恨黨錮傳買田¶
贍貧族貤恩賁幽竁致君豈無術不采羞自薦身未安¶
朝廷勲巳樹方面稍虧一簣成俄感兩楹奠相業貽後¶
昆源深流益衍峩峩天平山先塋神所戀靈斿泝天風¶
(闕/)㨗百夫牽堂髙廟貌尊寺近法輪轉簾静香更清庭¶
幽香逾蒨侯邦秩春祀闢户丹青絢繫牲有豐碑孰敢¶
易以麵忠孝結人心異代民不倦兹遊及初夏喬木鳥¶
聲囀遺搆指呉宫往事鄙勾踐至今十載後紅膏汙蒼¶
<pb:KR4h0160_WYG_101-19b>¶
巘青松自髙卧日出露光泫衣從空翠沾杯帶流霞嚥¶
溪聲碎珠玉勢若疾飛霰肩輿去如飛側逕不容眄人¶
歸華表鶴石化洞中燕惟有白雲居不知陵谷變一亭¶
頫流泉頗覺逰覽便龍門快先登卓筆喜遥見山形如¶
罘罳迴合䕶臺殿一宿贊公房蓮花催曉箭芳題勒巖¶
壁清飲却歌扇平生子長逰奚暇論封禪紀行詩固竒¶
屬和語多諺真同雩詠歸寧狂不為狷識琴誰似邕知¶
玉莫如卞¶
<pb:KR4h0160_WYG_101-20a>¶
　　題水村圖¶
桑梓未能忘楚甸琴書已久住呉門悠悠江海風烟隔¶
知是夕陽何處村¶
　　敬題范文正公所書伯夷頌巻尾¶
孤竹身為百世師范公手染退之辭不知青社揮毫日¶
得似天章論道時¶
　　王艮止止齋稾¶
　　　艮止字善紹興諸暨人少受業郡庠篤行勵學¶
<pb:KR4h0160_WYG_101-20b>¶
　　　淮東亷訪司辟為書吏考滿調廬州録事判官¶
　　　淮東宣慰司辟為令史再調峽州路總管府知¶
　　　事又辟江浙行省掾史歴建徳縣尹除兩浙都¶
　　　轉運鹽使司經歴改海道漕運都萬户府經歴¶
　　　遷江浙行省檢校官除江西行省左右司員外¶
　　　郎在任嵗餘以中憲大夫淮東道宣慰副使致¶
　　　仕至正八年卒年七十一止善弱冠遊錢塘與¶
　　　浦城楊仲𢎞鄜州劉師魯友善論詩務取法古¶
<pb:KR4h0160_WYG_101-21a>¶
　　　人之雄渾而脱去近世萎苶之習間挾其所為¶
　　　文登諸大老之門最為牟隆山胡汲仲穆仲趙¶
　　　子昻鄧善之所賞識拂衣歸田後家食者五年¶
　　　扁所居曰止止齋仍自號鷃㳺子以見其志云¶
　　追和唐詢華亭十咏¶
　　　顧亭林¶
顧公讀書處乃是林塘居竹樹久凋謝紅翠何稀疎魚¶
鳥非昔遊風烟尚遺墟身滅名不朽流聞千載餘¶
<pb:KR4h0160_WYG_101-21b>¶
　　　寒穴泉¶
石竇出寒冽湛湛天影平處静能自潔不汲元無聲飲¶
之煩熱除鑑此毛骨清寄語沈酣者一啜當解酲¶
　　　呉王獵場¶
孫氏保澤國上馬操金戈獲禽非其志豈必施虞羅霸¶
氣凌秋旻精采一何多俯仰迹已陳禾麻被平坡¶
　　　柘湖¶
湖瞰平林外波揺斷崖濵柘山應孕秀秦女乃能神剪¶
<pb:KR4h0160_WYG_101-22a>¶
紙徼靈貺乘槎覔要津渡頭風正惡愁殺採菱人¶
　　　秦皇馳道¶
秦皇混六合荒誕殄厥修求仙望蓬萊驅車乃東逰道¶
斃雜鮑魚腥風夕彌留徐福竟不還何處營丹丘¶
　　　陸瑁養魚池¶
華亭郭西偏云是陸瑁居宅墓了不存况此池中魚纖¶
鱗依藻荇採取無復餘皇風反淳古數罟或可除¶
　　　華亭谷¶
<pb:KR4h0160_WYG_101-22b>¶
邈邈華亭谷逺帶松江流亦有賞心人於焉放扁舟風¶
将綵帆舉身與元氣浮拍手招鴟夷傲睨三千秋¶
　　　陸機宅¶
士衡多竒才儒術何囦深少年作文賦吐秀舍規箴遭¶
讒卒遇禍白日雲為隂一聞華亭鶴遺趾尚可尋¶
　　　昆山¶
兹山孕奇秀因人得佳名人去山亦枯竹柏蔵秋聲寒¶
泉湛空碧石穴儼不傾焉知千載後豈無君子生¶
<pb:KR4h0160_WYG_101-23a>¶
　　　三女岡¶
傳聞三女岡不誌三女名蕭蕭白楊盡靡靡芳草生西¶
施殆其國此恨尚未平碧血化游䗲猶當照呉城¶
　　過花邨将臺懷答刺罕丞相¶
檻外長江切岸來曽陪丞相駐崇臺旄頭不動軍容肅¶
鷁首齊飛将令催虎兕蕭條荒壘在魚龍寂寞暮潮囘¶
美人不見空搔首更聴雲閒白鴈哀¶
　　次韻風月亭留題¶
<pb:KR4h0160_WYG_101-23b>¶
重來揚子故人逺滿目風烟如隔生我逰無往不適意¶
世故何者能闗情清宵晏坐山月上白日緩歩江風輕¶
扁舟欲發更留滯隔岸杳杳來鐘聲¶
　　簡王君實僉事¶
顧瞻幽薊三千里局促舟航十二時篙拄岸沙移寸寸¶
霧迷朝雨下絲絲白頭應笑馮唐老青眼幾成阮籍悲¶
能向江邊迂憲節持杯來赴野人期¶
　　黄河道中¶
<pb:KR4h0160_WYG_101-24a>¶
荒荒大野兼天逺渾渾長河與海通雲暗春城榆莢雨¶
浪翻沙岸鯉魚風簡書上計千艘集玉帛來朝九域同¶
獻納願陪青琑議衰遲已是白頭翁¶
　　黄樓¶
山河壮麗雄三楚人物風流憶二蘓自古必争形勝地¶
當年曽屈霸王圖吕梁東下波濤險芒碭西來島嶼孤¶
試上黄樓酹明月百金取酒未為迂¶
　　歌風臺¶
<pb:KR4h0160_WYG_101-24b>¶
淮南不軌天威及清蹕西還過沛中樂作酒酣鄉思激¶
雲飛風起霸心雄龍光已逐寒烟散鳥篆空餘碧蘚䝉¶
極目荒臺増感慨㝠鴻矯矯入秋空¶
　　發𤓰州¶
一别蕪城逾十載重來魚鳥亦相親童童碧樹添新冢¶
段段青山似故人把鏡未須驚白髮持杯猶得及芳春¶
却将此日思前日只覺今身是後身¶
　　贈柯敬仲博士¶
<pb:KR4h0160_WYG_101-25a>¶
與子浮沈三十載歸來文采更風流虚名聊爾或見録¶
尤物移人何足留説劍談𤣥皆外慕買田築室是良謀¶
眼花耳熱争意氣泯滅無聞同一漚¶
　　和敬仲韻¶
憶子曽陪翠輦過朔風海子起層波上方授衣黒貂鼠¶
大官進膳金頭鵞此日此時甘放曠某山某水且婆娑¶
但願年豐飽喫飯擊壤細和堯民歌¶
　　題江風山月亭¶
<pb:KR4h0160_WYG_101-25b>¶
往日扁舟渡揚子水榭風軒吾舊逰天籟動波蛟窟夜¶
雲根倒影兎華秋嵐光漠漠浮京口樹色依依到石頭¶
試與題詩分物色玉簫吹月上揚州¶
　　五洩山二首¶
七十二峯水碧白雲半掩招提清晝焚香燕坐緑隂深¶
處烏啼¶
山骨層層刻畫溪流曲曲縈囘巖際玉龍歕雪天風吹¶
落瑶臺¶
<pb:KR4h0160_WYG_101-26a>¶
　　題楊補之雪梅巻¶
水邉石上竹林西香影亭前放鶴時今見畫圖疑是夢¶
南枝雪壓得春遲¶
　　錢唐雨中招申屠彦徳¶
春雲拂地雨淅淅户外屨空生緑苔朝天門外樓依水¶
好棹小舟乘興來¶
　¶
　¶
<pb:KR4h0160_WYG_101-26b>¶
　¶
　¶
　¶
　¶
　¶
　¶
　¶
　元詩選三集巻七¶
