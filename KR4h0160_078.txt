# -*- mode: mandoku-view; -*-
#+TITLE: 元詩選
#+DATE: 2015-08-25 00:43:33.998182
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 二集卷十
<pb:KR4h0160_WYG_078-1a>¶
欽定四庫全書¶
　元詩選二集卷十　　　　庶吉士顧嗣立編¶
　　傅廣文若金¶
　　　若金字與礪新喻人家貧力學為同郡范梈所¶
　　　知得其詩法以布衣至京師數日之間詞章傳¶
　　　誦名勝之士莫不倒屣而迎以為上客蜀郡虞¶
　　　集廣陽宋褧以異材薦之佐使安南歸除廣州¶
　　　文學教授至正三年卒年四十若金初字汝礪¶
<pb:KR4h0160_WYG_078-1b>¶
　　　揭文安公以同姓氏者衆與汝聲相近易之曰¶
　　　與礪且云余毎讀與礪詩風格不殊神情俱詣¶
　　　如復見范德機也徳機七言歌行勝與礪五言¶
　　　古律勝餘亦在伯仲之間虞文靖公序其詩曰¶
　　　國初中州襲趙禮部元裕之之遺風宗尚眉山¶
　　　之體至涿州盧公稍變其法始以詩名東南宋¶
　　　季衰陋之氣亦已銷盡大徳中文章輩出赫然¶
　　　鳴其治平者則浦城楊仲𢎞江右范徳機其人¶
<pb:KR4h0160_WYG_078-2a>¶
　　　也其後馬伯庸中丞用意深刻思致髙逺亦自¶
　　　成一家而進士薩天錫者最長於情流麗清婉¶
　　　作者皆愛之今諸公先後淪逝而徳機里人傅¶
　　　君與礪出以詩鳴臺省館閣稱之無異辭非其¶
　　　風韻足以及於余所道諸君也哉與礪詩有初¶
　　　稾南征稾使還新稾牛鐸音殁後其弟若川次¶
　　　舟重為編次鋟梓總名曰清江集云¶
　　楚漁父渡伍胥辭劒圖歌¶
<pb:KR4h0160_WYG_078-2b>¶
江有阻兮路有岐時將迫兮來何遲子弗渡兮我心悲¶
旣渡子兮我何以劒為吁嗟行兮子毋我疑¶
　　歸來三曲送李建中¶
月皎皎兮河漢長黄鵠在天兮招我以翺翔天氣凉兮¶
夜未央援鳴琴兮託宫商商聲作兮風摵摵歸來兮天¶
路杳渺不可以終極¶
月皎皎兮夜旣寒白露下兮衣裳單南風一去兮何時¶
還援鳴琴兮曲再彈曲再彈兮天地為秋歸來兮清都¶
<pb:KR4h0160_WYG_078-3a>¶
之上不可以乆留¶
月皎皎兮寒風作猿啾啾兮怨鳴鶴常恐秋遂為冬兮¶
羣物以蕭索援鳴琴兮忽不樂忽不樂兮思吾土歸來¶
兮山中之人不可以無父¶
　　雜詩三首¶
植蘭彌九畹種菊被三徑幽芳固殊姿馨徳(一作/香)良可¶
並搴蘭以為美餐菊以資命睠言理蕪穢恒使枝葉凈¶
蕪穢苦易侵枝葉苦不盛豈無桃與李貴此諧野性¶
<pb:KR4h0160_WYG_078-3b>¶
窮巷有畸人夙夜勤古道敝衣適至骭疏食恒不飽歌¶
聲若金石顔色終歲好豈無當世念所趨惡佻巧美玉¶
不足珍懷義以為寶¶
異人言種石可以致雙壁千金受𤣥祕辛苦乃有獲温¶
其比君子韞櫝良愛惜青蠅易為汙恒恐傷厥徳連城¶
不願售思以置君側終歲無與言持之將安適¶
　　從軍行¶
征夫遠從軍徒旅無時還炎暉薄五嶺脩蛇横道間朝¶
<pb:KR4h0160_WYG_078-4a>¶
食未遑飽夕寢焉能安駕舟渉廣川驅馬登崇山生别¶
巳不惜矧畏道路難豈不懷室家王事有急難生當同¶
富貴没當同憂患¶
　　少年行¶
長衢若平川輕車馳流波上有都人子明肌豔朝霞芳¶
塵揚遠風白日耀舞羅少年輕薄兒調笑相經過狎坐¶
酌美酒日暮酣且歌千金罄一笑豪右焉能加時俗誇¶
朱顔美女悦春華春華豈不好遲莫當如何¶
<pb:KR4h0160_WYG_078-4b>¶
　　經采石¶
未明發蕪湖終飯次采石大江天同瀉巨浪山與敵松¶
寒蒼虯姿崖古老鐵色其旁有仙冢云是李太白生為¶
長庚精没與(一作/為)大塊息(一作/跡)因思開元中出入䝉帝¶
澤御羮白瑤杯宫硯青玉滴恩榮日深重意氣何赫奕¶
酣歌泰華小豪飲渤海(一作/澥)窄頗聞宫中怒遂有天上¶
謫殷亂微子行楚昬屈平斥嗟我唐家帝同姓逝安適¶
何年為兹游千載但故迹騎鯨信縹緲捉月詎昬惑得¶
<pb:KR4h0160_WYG_078-5a>¶
非厭塵羈無乃逹寄客翻然委之去富貴何足惜杜陵¶
平生友夢寐頻見憶白骨焉所求青山亦岑寂相去嗟¶
巳遠令人心悲塞舉酒欲酹(一作/釂)之帆去招不得¶
　　飛雪篇¶
北風厲中宵明晨散飛雪連翩素彩動泱漭𤣥隂結羣¶
林互騰耀衆景紛變滅旣增寒竹姿復宜青松節因高¶
始成勢遇坎俄就缺東西衢路間來徃昧深轍衆穢交¶
凌踐幽光自娛悅皎皎恒易汙無為恃清潔¶
<pb:KR4h0160_WYG_078-5b>¶
　　寒竹篇¶
寒竹依澗阿石生何磊磊滋息因厚地生成藉𤣥宰春¶
陽散華景枝葉被光彩及兹芳歲䦨使我憂心痗遽悲¶
凜節變但恐驚塵浼寒燠旣異宜遲莫復焉悔淇園䕃¶
未息嶰谷音猶在君子夙相好深懷邈雲海竹性諒靡¶
遷人心懼中改願言卒封植勿使傷樵采¶
　　勤耕亭¶
日月靡間暇四序(一作/時)更運之斯人務作業矧敢怠遑¶
<pb:KR4h0160_WYG_078-6a>¶
時負耒適西疇恒患耕作遲仲春時雨至羣物具含姿¶
牛食青澗阿鳥鳴芳樹枝興言播嘉榖夙夜將耘耔豈¶
不懷逸居亦念寒與飢但使秋稅畢聊樂及我私羲農¶
雖已遠沮溺不吾欺努力順天命素餐非所知(右詩為/鄒福作)¶
(也福豐城田家子事藝文揭先生餘力能讀書為聲詩/又喜國語習通其學然朴愼不忘乎勤先生甚喜之常)¶
(手書福自為詩七首敘其所從出京師為文詞者福多/得其題述是何福之能使人愛若是也學者果皆繫所)¶
(出乎於是益知/藝文為有徳矣)¶
　　送陳衆仲助教赴江淛儒學提舉¶
<pb:KR4h0160_WYG_078-6b>¶
秋風吹浮雲鳴鴈復南翔山川何憀慄草木日夜黄客¶
行歲云除(直慮/切)僶俛懷舊鄉君行即吳㑹執别此河梁¶
淮泗多奔流雲海浩茫茫靈飇翼飛艫馳景曜征裳去¶
途日以遠來㑹日巳長援之不可得躑躅情内傷¶
　　使至眞定赴都計事遇大雹傷穀時逆臣唐其勢¶
　　誅¶
午發滹陽城莫投郭村店人烟樹相錯分野昴所占連¶
屋臨古塗幽花垂深塹行旅各巳息下馬缷征韂形容¶
<pb:KR4h0160_WYG_078-7a>¶
風日槁衣服塵土染倚牀秋蕭蕭汲井月灩灩舍翁得¶
客喜亭長見官厭田家始収穫勤苦供稅斂夜來大雨¶
雹婦子憂食歉還聞公侯家終歲酒肉饜天子今聖明¶
誅鋤盡奢僣覆車監前轍焚室戒微焰禍淫良巳速福¶
善終必騐區區予何人行役奚足念¶
　　中山北道傍丘阜¶
自出城北門平野亙長雲道傍多高阜纍纍若丘墳豐¶
草為不生白日何氤氲焉知非陵墓下有長逝人棺槨¶
<pb:KR4h0160_WYG_078-7b>¶
化為土衣冠腐為塵旣徃不可見來者不可聞百歲何¶
足恃為生良自勤¶
　　九日夷山驛¶
馳驅渉長道時節良易更去日能幾何商飇䬃以盈𤣥¶
蟬號且息羣鴈翩南征兹辰揆重九在俗豈殊情抗袂¶
出虛館登高望舊京圓穹無留翳素顥有餘清延矚周¶
四遐但見古時城頽宫委蔓草喬岳襲前名茫茫隂陽¶
間感此百慮并我性不解飲虛觴聊自傾¶
<pb:KR4h0160_WYG_078-8a>¶
　　歌風臺¶
黔首厭秦㬥龍徳奮炎劉英雄乘天誅拔劒起相仇天¶
風隳陵谷飛雲揚九州天下事旣定懷土未遑休置酒¶
宴高臺巾㕑進庶羞悲歌落林木父老皆涕流功臣日¶
葅醢壯士從何求至今豐沛間長顧使人愁故鄉帝所¶
愛零落遺舊丘大運各有終聖賢誰能留焉知萬歲後¶
魂魄復來游¶
　　用謝𤣥暉入朝曲分韻送馬中丞赴南臺得収字¶
<pb:KR4h0160_WYG_078-8b>¶
　　就用其體¶
金陵鬱迢遞行斾曖悠悠蘭臺清露集松庭積靄収白¶
鷺廻修渚朱鳳矯崇丘離離曳青綬曄曄振彤騶遠甸¶
芳風散神都旭景浮臨軒結冲想還車寧乆留¶
　　秋日懷揭翰林二首¶
凉風吹庭樹天地何蕭索𤣥蟬寂不鳴羣鳥飛相失寒¶
氣日以至誰能無家室驅車望江介道路焉可述河濟¶
無安流原野皆蕩潏稷黍寧復遺草木但䝉密虎豹無¶
<pb:KR4h0160_WYG_078-9a>¶
時號蛇龍多夜出對此不能言懷人易成疾¶
遠行去鄉邑單栖無匹儔黄鵠鳴中天夙昔乖所求東¶
西無恒舍南北異遨遊同居更離處誰能心不妯日月¶
逝無厭弦望疾若流咫尺踰千里翹思若三秋白露凄¶
以降寒風忽我遒蘭芳委嵒谷蔓草靡道周君子多思¶
念感物諒懷愁河海豈無梁風波安可由且復加餐飯¶
無為增隱憂¶
　　和趙徳隆秋夕雨¶
<pb:KR4h0160_WYG_078-9b>¶
落景翳重城凝隂起初夕蕭條飛雨至散漫輕飇激洒¶
幌靜彌多喧簷㬥復息清商亂急管遙怨生離席游子¶
恒念鄉氣凄感時易旣興北風嘆亦抱南山戚晨雞不¶
廢度征鴈無寧翼嚮道乖夙期寸隂違所惜詠歌良可¶
興幽褱坐塡積¶
　　雪中送宋上舍仲敏歸滑州省親¶
北風何烈烈雨雪亦雱雱遊子去成均將歸(一作/徃)古靈¶
昌詩書豈不樂歲晏懷我鄉我鄉伊可懷父母在中堂¶
<pb:KR4h0160_WYG_078-10a>¶
休告亦有時定省焉可忘浮雲踰大伾白日照宣防子¶
行日巳至送者各盡觴當歌念遠遊令我媿中腸¶
　　四月十四日發京¶
六龍西北馳羣鳥東南翔感我客游士(一作/志)心神隨飛¶
揚迢迢踰大河怳怳(一作/若)越崇岡巳驚時序易復念道¶
路長驅車出東門浩歌慨以慷燕薊豈不樂吳楚為我¶
鄉父母乆違離兄弟不在傍當兹遂歸去(一作/志)聊可慰¶
中腸¶
<pb:KR4h0160_WYG_078-10b>¶
　　劒門圖¶
劒門天下險亦復天下壯崢嶸扼西南氣欲軋萬象石¶
壁摩徃來風湍束奔放深蟠虚無底峭出日月上二儀¶
含﨑&KR0706;萬古設眺望一夫或當關强敵不敢傍胡為昔¶
人國恃此亦傾喪聖朝今無外皇化極浩蕩勢狹秦漢¶
爭治同唐虞讓乃知不在險六合德可王前年南中行¶
其地少平曠縣車度重隘束馬下㬪嶂翻疑蜀道坦劒¶
閣固殊狀及此觀畫圖間關愁西向浮雲從中來日暮¶
<pb:KR4h0160_WYG_078-11a>¶
一惆悵¶
　　琵琶怨¶
美人揮哀絃上客嘆蛾睂急響多悲思孰知心所之(一/作)¶
(悲/)感昔奉綢繆不言生别離誓將桃李顔結君長相思¶
如何雙栖翼中路忽乖睽不怨歡㑹難但恐恩愛虧含¶
情冀囘顧中曲多苦辭君子茍不聽賤妾欲何為¶
　　團扇辭¶
團扇昔在時素手不相離凉温得君意動息亦有儀炎¶
<pb:KR4h0160_WYG_078-11b>¶
暑良未徂恩愛詎中衰何言遽相失一旦棄如遺舊物¶
諒非貴故心不可移願因新人得持以置君懷¶
　　題蘇氏耕樂堂¶
少年思薄宦旣老思田里耦耕非吾事素食良所恥時¶
雨行東皋平疇被流水興言命童稚東作從兹始飯牛¶
桑苧陰秉耒郊原裏舊麥旣青青新苖復靡靡升堂舉¶
杯酌閒暇閱經史有秋庶可待敦本聊自喜古人不復¶
存斯士亦云巳食力吾所安夜行貴知止¶
<pb:KR4h0160_WYG_078-12a>¶
　　題宜春鍾清卿清露軒(清卿/能琴)¶
秋氣集太虛夕光漙高樹時聞陰液墜暗識商飇度旎¶
旎星動林英英月霏霧凉扃息塵想幽琴寄𤣥悟寂歴¶
松上聲逍遙丘中趣鈞天澹斜景銀漢藹(一作/曖)微素古¶
調今所稀大音誰能喻仙人飲沆瀣壽命金石固千歲¶
不可期空歌徒延慕¶
　　九鷺圖¶
鮮鮮白鷺羽振振清江澨露草寒巳衰風蘆近相蔽飛¶
<pb:KR4h0160_WYG_078-12b>¶
鳴各自適離居亦有次雖愜江海情終懷雲霄志君子¶
思有則畫者工取譬儀羽庶可希修潔誠所貴¶
　　羣鴈圖¶
微茫洞庭野隱約瀟湘岸鴻鴈將栖息飛鳴求其伴先¶
集良未安後至凄欲斷使我懷弟兄因之中腸亂留連¶
江海遠慘淡秋暉晏常恐隨天風高飛入雲漢¶
　　題雲崖圖¶
高崖含青空雲氣所出入絪緼日千態嶄絶恒特立雨¶
<pb:KR4h0160_WYG_078-13a>¶
合龍挂低風迴鳥飛急寄言為山者進簣庶可及¶
　　題山水小景雜畵四首¶
空村斷行跡深雪連昬暮慘淡旣平岡坡陀復盈路時¶
聞一樹折猶見羣鳥去中有映書人柴扉對何處¶
江白雲稍歸山青樹如沐輕舟漁石渚獨騎經林麓野¶
氣昬巳明泉聲斷猶續坐憶汎湘時村西見茅屋¶
雲歸山欲暝月出泉相映石影生夜寒松聲起僧定遙¶
疑露下立或發風中詠幽境何閴寥長廊罷鐘磬¶
<pb:KR4h0160_WYG_078-13b>¶
盤盤蒼山根泉石如素練含風靜復響觸石驚相濺竹¶
迴秋氣來松凉夏陰轉山翁閱妙理獨立無人見¶
　　題墨梅二首¶
老樹亞晴空疎花帶寒野風流不自惜澹泊從人寫歲¶
晏孰能娛空山少來者¶
孤花何婉娩玉立含幽素短短時出橋疎疎或臨路生¶
疑簷下月半照牆西樹¶
　　奉題仇工部壁間古松圖歌¶
<pb:KR4h0160_WYG_078-14a>¶
蒼松在山自奇古灌木翳之人不驚忽然圖向堂上壁¶
滿坐嘆息長風生交柯崛走森晝晦其下將疑鬼神㑹¶
霧雨寒霏虎豹毛雷霆怒拆蛟鼉背乃知巨筆老且神¶
力斡造化雄千鈞皇天不夭棟梁具后土潛囘霜雪春¶
爾松巳為人愛惜見爾為爾生顔色山中豈無材木倚¶
絶壁未逢匠石嗟何益(虞公見之題云絶妙絶妙吾人/吾人新來第一手由是名動京)¶
(師/)¶
　　猛虎行¶
<pb:KR4h0160_WYG_078-14b>¶
長林瑟瑟多悲風猛獸引子戲林中白晝横行動山谷¶
周遭十里無麋鹿路暗樵夫畏獨歸行人愁向山家㝛¶
近山日日取牛羊更囓居民横路傍民要耕田給倉庾¶
官家得知射殺汝¶
　　賦得秋夜長送方叔高二首(叔高名積/九江人)¶
秋夜長長如歲長如歲尚可夜凉薄人不能寐羣雁各¶
南翔一鳬尚北飛團團素明月流光照我衣當歌正激¶
烈慷慨送將歸丈夫成名微亦足焉能終夜悲刺促¶
<pb:KR4h0160_WYG_078-15a>¶
秋月皎皎夜何長念君客游思故鄉當壚美人惜年芳¶
長夜起舞歌清商歌清商送急管為君酌美酒請君勿¶
辭滿夜長迢迢漏未終離思比之何時斷離思長夜猶¶
短¶
　　渾沌石行(九江方叔高得武侯八陣磧中小石於/其處白質而黄章狀若雞子字曰小渾)¶
　　(沌揭藝文為作/渾沌公傳云)¶
渾沌以來不可數萬八千歲生盤古絪緼乃在巻石間¶
光怪潛通落星渚來從魚腹人盡訝坐念武侯心獨苦¶
<pb:KR4h0160_WYG_078-15b>¶
八陣圖成泣鬼神三江石轉凋寒暑蒼波噴浸圓且堅¶
雞子結成生理全乆當化鳥非為怪大未成羊亦可仙¶
玉精隱月相照射金液流霞紛繞纏輕清巳判中黄外¶
元氣猶涵(一作/含)太素前英雄事徃唯存石天衡地軸今¶
誰(一作/徒)識江上嘗疑霧雨寒坐中歘恐風雷黒(一作/擊)摩¶
挲直如見溟涬位置豈肯同沙礫長路相將拂劒隨天¶
陰勿使精靈得¶
　　奉題達兼善御史壁間劉伯希所畫古木圖¶
<pb:KR4h0160_WYG_078-16a>¶
遠樹含幽姿近樹亦古色水傍嘗見畫不得乃在君家¶
中堂之素壁青林寂寞行人窈白澗微茫斷煙隔入門¶
蕭蕭雲氣生落日便怨歸禽爭耳後䬃爽寒風聲知君¶
夜眠愁雨黒留客晝坐宜秋清劉侯學李成畫手稱獨¶
步時見作古松盤屈百怪聚(一作任/形勢)中林一株直且良¶
安得劉侯寫其趣(一作安得揮/毫縱竒氣)¶
　　送鄧朝陽歸赴分寧州杉市巡檢¶
男兒生當游八區焉能鬱鬱守座隅徃昔滯留湘中日¶
<pb:KR4h0160_WYG_078-16b>¶
我兄翺翔天子都先皇崇文坐埀拱平明西閣千官擁¶
瓊島稱觴日月間玉堦奏賦星辰動後來執筆隨天官¶
纂述大典埀不刋書成入對紫微曙宴罷歸辭青瑣寒¶
兄今得官三釜足借乗邏騎(一作腰/弓騎馬)南山麓我有家君¶
欲寄將柴門迴映清江曲(朝陽予同里天厯初至京師/嘗因天壽節獻萬歳山賦後)¶
(以能書助修大典當得内郡校官借江西司警之職近/家故也南山在寧州境修水之上杉市寧屬故及之)¶
　　白苧詞¶
白苧白白如霜美人玉手親自浣製作春衣宜短長春¶
<pb:KR4h0160_WYG_078-17a>¶
衣成有時遠行歸無期願君著衣重愛惜風塵變白能¶
為黒¶
　　送奎章閣廣成局副楊元成奉㫖之徽州熟紙因¶
　　道便過家錢唐二首¶
新安江水清見底水邊作紙明於水兔臼霜殘曉月空¶
(一作夜/月寒)鮫宫練出秋風起五雲高閣染宸章最憶吳牋¶
照墨光明朝驛使江南去詔許千畨貢玉堂¶
綠槐五月高雲冷行人辭闕瞻鄉井奎壁秋迴帝座深¶
<pb:KR4h0160_WYG_078-17b>¶
斗牛夜隔天河永君今銜命出江關却到徽州幾日還¶
天上應須朝絳節湖邊何得愛青山¶
　　憶昔行送雅勒呼卿參書南歸參書居閒京師行¶
　　中書調廣西選為靜江同知比上其名中書正奏¶
　　授高郵時廣西寇盜而參書母老即移家歸武昌¶
　　待次遂作此奉送兼問訊江漢故人(初名雅勒古登/天厯第御筆)¶
　　(改雅/勒呼)¶
憶昔文皇御天厯知君巳是青㝠客寶氣經年動斗牛¶
<pb:KR4h0160_WYG_078-18a>¶
璇光徹夜通奎壁比來蹇剝人所嘆况復貧病家多厄¶
(一作當路宣/昭氣斯直)忽聞除書雙及門老親白髪生顔色秦郵¶
近水足秔稻桂林只今多盗賊待次且食武昌魚擕家¶
不過湘南驛王祥舊來驅别乘賈誼未乆遭前席此時¶
父老怨來遲他日攀轅㑹沾臆騏驥那愁九州大鳳凰¶
早恨三山隔秋浮江漢雲木清夜過淮河月波白新詩¶
屢成知自誦遠道即見何由得黄鶴樓前遇故人因君¶
為致長相憶¶
<pb:KR4h0160_WYG_078-18b>¶
　　立春日對雪(巳亥/歳)¶
帝城東風作春雪千花墮地吹還滅雲氣微分五鳳樓¶
日華稍動蒼龍闕天涯對節每思親况復愁中數見春¶
坐憶高堂獻生菜朝來說著遠行人¶
　　古杉行題陳兵曹所藏李遵道畫靈隱道中二杉¶
　　圖¶
靈隱道中古杉樹上與雲霧相膠葛李侯一見為寫眞¶
霜雪蕭蕭起毫末此杉蒼茫幾百年鬼物扶持人所憐¶
<pb:KR4h0160_WYG_078-19a>¶
貞心豈容螻蟻蝕老幹或有蛟龍纏山林萬里那得致¶
見者皆驚棟梁器暗壁尋常度雨聲晴忩彷彿生秋氣¶
吾聞大厦衆力持此杉誰能乆棄之君不見道邊不材¶
木擁腫百圍安所施¶
　　邯鄲行¶
邯鄲城頭(一作/高)下白日邯鄲市上風蕭瑟故壘空餘鳥¶
雀悲荒垣只見狐狸出何王墳墓對山阿尚憶諸侯爭¶
戰多趙客歸來重毛遂秦軍老去畏亷頗黃塵白草宫¶
<pb:KR4h0160_WYG_078-19b>¶
前道鬼火如燈夜相照公子秋來不見過(一作/歌)美人月¶
(一作/目)下那聞笑當時冠蓋激浮雲撾鐘考鼓宴青春只¶
今惟有郵亭樹還送年年行路人¶
　　傷哉行¶
傷哉何傷哉出門聞天語掩袂不敢哀道傍行者但躑¶
躅使我寸腸為之摧嗚呼上天生下民下民何多災玉¶
龍駕若木奄忽復西迴吾聞女媧斷鼇立四極胡不使¶
之萬古不動長崔嵬天高蒼蒼不可及下民號之空仰¶
<pb:KR4h0160_WYG_078-20a>¶
泣¶
　　八十里山行¶
桂林之區猺賊雜處南有八十里之高山絶天綿延開¶
險阻賊人倚之作巢砦刼掠經年勢還大官軍収捕費¶
供給主將逡巡竟何待居民近山晝夜愁山下行人皆¶
白頭况聞良家半為賊官府貪横仍誅求安得大聚邊¶
頭兵甲鑄田器盡鋤高山作平地高山平猺賊斃(又廣/西謠)¶
(一首云廣西謠一何悲水泠泠山凄凄寧逢猺賊過莫/逢官軍來猺賊尚可死官軍掠我妻與子亦是一時所)¶
<pb:KR4h0160_WYG_078-20b>¶
(作/也)¶
　　南屯老翁行¶
南屯老翁年七十官府征徭困供給大男送糧赴軍前¶
次男守寨不得眠盗賊時時刼生口東鄰西舍日夜走¶
今朝喜見朝廷使持酒含悽說前事筋力雖微不敢休¶
辛勤更備官軍(缺/)教兒應役莫逃亡縣男成長身日强¶
但願明年盡殺賊耕種官田得兒力¶
　　東溪行為除州萬户楊俊卿作¶
<pb:KR4h0160_WYG_078-21a>¶
東溪主者楊將軍少年領兵多樹勲心將富貴同流水¶
身以承平住白雲聞道雲深是溪處扶桑直對門前路¶
青山左抱日光迴寒瀑西連雨聲注將軍臨溪樂詩酒¶
沙鷗水鶴相親乆蜾蠃經年綴鼓鼙蠨蛸盡日蒙刁斗¶
白團羽扇小綸巾閒攜棊局過比鄰舟中有客時尋戴¶
花底逢人非避秦人間何所無丘壑車馬憧憧走城郭¶
紅葉空藏秋渚幽綠蘿自傍春巖落近者征南兵未休¶
荒村窮谷多罹憂願移部曲隳&KR0714;寇却向溪邊娛碧流¶
<pb:KR4h0160_WYG_078-21b>¶
　　秋夜曲¶
草木搖落雁南飛文窗皎潔承月輝凄風入房露沾扉¶
紅顔含彩垂佩幃簪金鳴玉揚舞衣蘭缸對耀照君闈¶
遠行胡為未言歸¶
　　天師張大𤣥祈雪歌¶
至元二年冬不雪天子夙夜憂黎民官庭擇日詔方士¶
臺觀通天求百神留侯之孫住龍虎世領祠官列圭組¶
鳬舄經時謁紫微鳳章半夜飛𤣥武皇天愛民祈可必¶
<pb:KR4h0160_WYG_078-22a>¶
臘雪依微應三日望拜還聞在竹宫受釐忽報臨宣室¶
天地杳黙韜𤣥功賜予紛紜恩數隆請和六氣輔元化¶
常使九州歌歲豐¶
　　銅爵硯歌¶
鄴中文磚天下奇流傳為硯亦堪悲月砌寒傾古臺莫¶
雨犂耕出斷釵時荒凉火燒狐兔窟金棺别葬奸雄骨¶
石麟暗刻魏春秋銅爵空題漢年月可憐此硯依浮世¶
曾見高筵美人醉行跡猶沾舊襪塵啼痕巳滅新妝淚¶
<pb:KR4h0160_WYG_078-22b>¶
向來登踐日紛紛即今磨洗見奇文題詩為弔西陵樹¶
地下曹瞞那得聞¶
　　禾簇簇題鄒福所藏勤耕圖¶
禾簇簇禾簇簇去年缺雨今年足人家耕種少得閒一¶
春强半田中宿塘上水生禾欲齊春禽愛近落花啼出¶
入無人看門戸野庭一任人來去有時耕罷亦長吟歸¶
來不記入村深書編從挂牛角上詩卷閒留桑樹陰田¶
家小心畏法令嘗願秋租得餘剰鄰翁昨日到城還聞¶
<pb:KR4h0160_WYG_078-23a>¶
說官今有新政民間禁馬不禁牛有牛耕田君莫愁¶
　　遠將歸¶
遠將歸恨歸晩通州河頭有船雇行人將歸不言遠人¶
家生子少離鄉一生長在父母傍自憐出入無年月北¶
走京師南走越他人富貴輕貧賤一日金多棄鄉縣小¶
官祿薄何足為得及父母康强時說著還家客心喜此¶
身雖貧亦不恥¶
　　覆舟嘆¶
<pb:KR4h0160_WYG_078-23b>¶
吳中富兒揚州客一生射利多金帛去年販茶湓浦東¶
今年載米黃河北遠行香火倚神明從來風水少遭驚¶
近日船行御河裏順流日日南風喜笑人上水風打頭¶
豈擬自家船入水前船各自向前行後者還來聞哭聲¶
妻子家中未知死同侣將書報鄉里道傍嘆者獨何為¶
昨日寧聞今日悲豈不見他平地上風波頃刻少人知¶
　　書陽羅堡¶
微雨蕭蕭溼行李馬頭即見長江水煙浦明侵白鳥邊¶
<pb:KR4h0160_WYG_078-24a>¶
風帆亂入青天裏故人南北久離居况復經年無素書¶
明日重吟漢陽樹何須不食武昌魚¶
　　雙劔圖歌¶
莫邪干將古神劒得水化作雙龍翔斗間寶氣入江滅¶
波裏金鱗翻日光道人筆鋒如劔利亦能化龍致神異¶
黒風屭屭濤欲立白日陰陰雨將至忽然逢之不敢窺¶
爪甲雲氣常淋漓便愁中夜雷霆怒兩龍乘雲盡飛去¶
　　金人擊鞠圖¶
<pb:KR4h0160_WYG_078-24b>¶
古來北方善騎射材力徃徃矜豪雄吾觀金人擊鞠圖¶
意氣巳欲横土中黃旗鵰羽指天黒繡柱龍鱗掀日紅¶
嗚鞭縱轡㨗一發左迴右折如旋風流星逬亂拂衣裏¶
飛電翕忽生馬鬃極知此藝較輕矯馳騁亦佀觀成功¶
後來唇齒不自惜縱習武勇終亡國當時得失爭一丸¶
百歲安危復何益¶
　　題篤御史海鶻圖¶
空庭海鶻誰所狀海氣初高鶻神王雲脚西騰弱水涯¶
<pb:KR4h0160_WYG_078-25a>¶
潮頭東出飛霞上此時扶桑色始分下視百鷙空其羣¶
日中金烏側相避籬下凡禽何足論¶
　　孫伯大山水圖¶
齋居胡為見雲壑白日虛嵐滿秋幌何水深蟠地底回¶
層崖險歴空中上蒼茫不知開闢始只尺須論數千丈¶
林湍遠岫微有無嵒畔精藍蔚蕭爽雜樹縣羅拂輕黛¶
寒松覆谷含清響仙源或在人間世洞口孤舟欲長徃¶
嗟我平生最漂泊中年萬事何鞅掌憶昨征行多所經¶
<pb:KR4h0160_WYG_078-25b>¶
至今絶境懷幽想雷霆半夜山忽至風雨三春石應長¶
對坐聊歌隱士芝無因一試仙人杖¶
　　題章存誠十三馬圖¶
韓幹畫馬天下聞筆力遠到曹將軍忽從座右見神駿¶
落日蕭蕭愁莫雲雄姿利氣閒且逸霧鬛風鬉十三匹¶
神龍變化未可知天駟光芒有時失去年刷馬喧都鄙¶
紛紛殺馬輸馬耳騏驥遙依沙漠寒駑駘盡向風塵死¶
(一作江/南死)江南近來一匹無君家乃得存此圖便當持獻¶
<pb:KR4h0160_WYG_078-26a>¶
穆天子上下八駿同馳驅¶
　　大霧過安慶¶
水郭浮鮫室雲帆度客星江空連海白山遠入淮青訪¶
古聊須到乘流未可停遙疑天柱曉風霧䬃精靈¶
　　七夕¶
耿耿玉京夜迢迢銀漢流影斜烏鵲樹光隱鳳凰樓雲¶
錦虛張月星房冷閉秋遙憐天帝子辛苦㑹牽牛¶
　　中秋有感四首¶
<pb:KR4h0160_WYG_078-26b>¶
萬里中秋月孤齋病客心庭闈兼喜懼書問隔浮沉地¶
出西江永天旋北極深蒼茫家國意搔首獨長吟¶
今夜霓裳樂宫中遂不聞乾坤劃慘淡河漢錯繽紛鸞¶
背霏寒霧龍髯溼斷雲巡游多近侍宗社倚元勲¶
日夜瞻鑾駕生靈係聖躬都門一騎至血淚萬行紅桂¶
月虛秋殿梧雲吟莫宫孤臣重北望掩袖立西風¶
翠華遊幸地悵望感清塵洒竹啼宫女持弓泣埜臣金¶
盤殘月露玉座倚星辰獨有龍鸞氣長令草木春¶
<pb:KR4h0160_WYG_078-27a>¶
　　即事¶
目斷虞淵日心傷魏闕秋霍光元在漢周勃固安劉廟¶
社多佳氣公卿足遠猷宸居終不改羈旅莫深憂¶
未有龍庭使猶嚴虎衛兵雲山秋塞遠星月夜樓明逆¶
旅多防盗遷居競入城竊聞定神器且可慰羣情¶
　　詰陳宗道酒不至淹畱高劉諸公坐¶
酒許今晨至(一作/送)燈從昨夜花遣人聽繫馬留客過栖¶
鴉高適邀同至劉伶興轉賒不成投轄飲悵望隔風沙¶
<pb:KR4h0160_WYG_078-27b>¶
　　賦得天際舟送兵部張孟功治河¶
日下行人發春晨去鷁催纜侵斜月解帆向斷雲開度¶
鳥窺詩卷垂虹映酒杯尋源不可盡(一作/近)奉使幾時回¶
　　幽居即事¶
地僻連高樹庭虛集晩煙鳥銜朱果落蟲曳碧絲縣扣¶
户鳴空盎開渠得古錢深慚窮巷客時枉故人牋¶
　　次孫伯剛鶴雛詩韻¶
弱羽為人養卑栖每自歸歩苔依坐石窺竹映開扉絶¶
<pb:KR4h0160_WYG_078-28a>¶
島秋雲迥空庭夕露微紛紛野田雀終日稻粱肥¶
　　寄題余泰昌隱居¶
聞說幽栖處遙連郁木天徑開移竹地渠引灌花泉坐¶
客留傾釀鄰人訪草𤣥京華遠遊子那得共盤旋¶
　　盧溝橋¶
古道曠秋色平橋臥夕陽水聲西下急山氣北來長數¶
騎凌空闊孤煙入渺茫人傳耕種地宿昔戰爭場¶
　　拒馬河¶
<pb:KR4h0160_WYG_078-28b>¶
落日蒼茫裏秋風慷慨多燕雲餘古色易水尚寒波岸¶
絶船通馬沙交路入河行人悲舊事含憤說荆軻¶
　　薩天錫畫屛¶
入坐聞流水開屛見遠山路通烟樹窈門對野橋閒拄¶
杖晴俱出漁舟暝獨還秪慚萬里客塵土汗朱顔¶
　　延津渡河¶
驛路南征遠河津曉渡危風雷劃簸蕩雲日互參差鳴¶
櫓中流急縣帆上洑遲交州却回日應及水清時¶
<pb:KR4h0160_WYG_078-29a>¶
　　金竹道中書題桃花驛¶
征南萬里使行道畏蹉跎平壤踰淮少青山入楚多田¶
依深谷轉路迫斷崖過後夜南樓月羇離柰爾何¶
　　港口曉行¶
早起星猶在前行路稍分人家隔樹見山鳥過橋聞澗¶
響多于雨林昬半是雲曉逢力田者愧爾一朝勤¶
　　臨湘¶
宿雨愁泥滑長途畏日斜黄歸幽徑犢青聚古祠鴉野¶
<pb:KR4h0160_WYG_078-29b>¶
屋時依竹山園各種茶巴陵看漸近遙識故人家¶
　　栁先生祠¶
江抱零陵郡山藏鈷鉧潭古人如水去祠樹與天參述¶
作籠諸子風騷迫二南後來竊時譽吾輩得無慚¶
　　桂林¶
桂林南望遠山路與雲連淺水清涵石攢峰亂刺天干¶
戈仍歲月瘴癘接風烟蠻寇何能定邊氓亦可憐¶
　　賓州¶
<pb:KR4h0160_WYG_078-30a>¶
過嶺冬猶熱緣山夜未寧樹殘兵後赭草發燒餘青西¶
寇迷仙霧南人候使星民居日稀少惟見短長亭¶
　　臘日入安南¶
冬入安南國雲迎使者軺郡聞秦日置柱想漢時標江¶
路篁猶籜山田稻始苖皇恩涵遠邇行役不辭遙¶
　　馮高¶
世祖初開業安南蚤貢琛國蟠蝸角小地接犬牙深使¶
節猶頻入蠻兵莫見侵數州須拯恤萬感寄登臨¶
<pb:KR4h0160_WYG_078-30b>¶
　　答别龍州蕭從事韶¶
使節明金虎腰弓偃畫蛇蠻夷趨號令原隰見光華邊¶
樹猶含綠江梅久放花憶君依幕府何日定還家¶
　　還聞栁州破道阻將泝江¶
交阯方通使賔州忽被圍還聞山路塞徑就水程歸上¶
府空金椀前軍老鐵衣誰能平政化不事總戎機¶
　　别靜江文學諸公¶
乍見先愁去將行未忍分字期歸後寄歌畏别時聞驛¶
<pb:KR4h0160_WYG_078-31a>¶
樹過春雨江船隔夜雲驅馳念吾弟羽翼待諸君¶
　　浯溪¶
檥櫂依江岸尋橋過寺門竹深題字滿苔古刻文昬石¶
色兼雲冷溪聲雜雨喧吾亭正何處為覔漫郎孫¶
　　衡湘驛¶
烽火連諸郡旌旗轉百蠻野鸎先客至江鴈及春還吳¶
楚青天迥瀟湘白日閒登臨慰懷抱况復近鄉關¶
　　長沙見嚴親¶
<pb:KR4h0160_WYG_078-31b>¶
游子方春至嚴親盡日憐别來憂道路喜定問山川百¶
粤元過嶺三湘總入天歸朝誡努力江上莫留連¶
　　金陵晚眺¶
金陵古形勝晚望思迢遙白日餘孤塔青山見六朝燕¶
迷花底巷鴉散栁陰橋城下秦淮水年年自落潮¶
　　六月二十八日至京¶
使節違雙闕天書下百蠻雨蒸歸日路雲合去時山嶺¶
表兵猶動灤陽駕未還安邊數策在不得犯龍顔¶
<pb:KR4h0160_WYG_078-32a>¶
　　京師守歲¶
日月催時序乾坤隔晦明殘年萬里夢今夕幾人情久¶
客煩朋友雙親倚弟兄深慚須薄祿不得謝浮名¶
　　發通州¶
燕騎經旬發吳船此日行樹知風起色帆識雨來聲驟¶
轉長林暗斜分絶塞明河流今夜滿無復滯歸程¶
　　水村¶
野樹蘢蔥合官橋屈曲通入天迷遠近看日得西東酒¶
<pb:KR4h0160_WYG_078-32b>¶
斾青搖水漁罾白映空時還問村落何必佀城中¶
　　河西務¶
驛路通畿甸敖倉俯漕河騎瞻西日去帆聽北風過燕¶
薊舟車㑹江淮貢賦多近聞愁米價素食定如何¶
　　長蘆¶
水國常含鹵沙場業煑鹽轉輸分使出征榷置官監橋¶
壞仍通市船來總落帆依依道傍栁無那拂征衫¶
　　秦郵¶
<pb:KR4h0160_WYG_078-33a>¶
縹緲平湖白微茫遠樹青田分高下水道俯短長亭鵝¶
鴨烟中亂魚蝦雨裏腥秦郵看漸近城郭記曽經¶
　　初歸¶
遠道趨鄉國中宵夢弟兄松篁數里見桑柘十年成慈¶
母驚相問鄰兒笑共迎無錢未足恨骨肉慰離情¶
　　常寧劉百户園林¶
頗愛將軍第幽同處士園石浮春雨翠溪抱夕陽暄虎¶
韔空縣壁熊車數過門遙疑花樹底雞犬近仙源¶
<pb:KR4h0160_WYG_078-33b>¶
少壯從戎事歸休遂野情鶡冠時自著龍劒夜猶鳴竹¶
下思羊仲瓜前感邵平知君縱幽賞心巳薄浮名¶
春日名園好常時俗客稀樹間斜引徑花外别開扉沙¶
鳥隨行熟池魚上釣肥徃來祗適興出處巳忘機¶
　　和贈陳與之¶
午日清江道南風滿白蘋莫年為客健長路對人貧憶¶
弟餘雙鬢還家稱一身有孫堪慰眼莫厭把杯頻¶
　　桃源圖¶
<pb:KR4h0160_WYG_078-34a>¶
聞說避秦地花間忘歲年偶逢漁父問長使世人傳丘¶
壑渾疑幻林廬或近僊至今圖畫裏惆悵武陵船¶
　　送雲間師游淛¶
杖錫違蕭水風帆向武林海紅秋樹遠江黑莫鐘深雲¶
起通香氣潮來合梵音亦知無住著隨處得安心¶
　　道士磯阻風過吕相墓¶
危檣風急晩相依間謁荒墳弔落暉白酒暫謀同輩飲¶
青山因感昔人非荆襄萬里空殘堞吳楚千帆掠斷磯¶
<pb:KR4h0160_WYG_078-34b>¶
今古高門總丘墓英雄何用苦沾衣¶
　　韓淮陰廟¶
淮陰萬(一作/千)古英雄恨楚樹荒荒夕照殘水夾廢城春¶
草合雲昬遺廟野花寒封齊安用眞王印興漢空餘大¶
將壇高帝旌旗俱寂寞斷碑零落後人看¶
　　沛公亭¶
遙山寂寂對危亭壞礎攲沙栁自青四海久非劉社稷¶
千秋猶有漢精靈豐西水散烟沈浦碭北雲來雨入庭¶
<pb:KR4h0160_WYG_078-35a>¶
坐想酒酣思猛士歌風臺下晚㝠㝠¶
　　㑹通河伯祠晚眺¶
水神祠下晚維舟閒倚穹碑誦遠游西日射雲明獸几¶
北風吹土集貂裘漳川近繞幽燕出汶水分兼濟漯流¶
過客豈知疏鑿苦當時荷鍤幾人愁¶
　　咏懷¶
一春風浪淹行客六月塵堆滿上京鄰館朝烟同杵臼¶
故園莫雨隔柴荆西州近日猶防寇南詔經年久用兵¶
<pb:KR4h0160_WYG_078-35b>¶
獨夜起瞻龍虎氣五雲終繞鳳凰城¶
　　登樓¶
樓上秋風吹畫屛樓前秋思滿都亭金河水去涓涓碧¶
瓊島雲來冉冉青近見蕭何成第宅舊聞汲黯在朝廷¶
明時進用多英傑迂腐深漸守一經¶
　　秋興五首¶
天上旌旗卷莫寒人間鼔角送悲酸瑤池落日迴青鳥¶
月殿浮雲掩素鸞楊栁漸稀秋(一作/風)瑟瑟芙蓉巳老露¶
<pb:KR4h0160_WYG_078-36a>¶
漙漙砧聲苦近南鄰客寥落羇懷强自寛¶
落木蕭蕭滿帝畿候蟲處處趣寒機客星入斗秋深見¶
神女行雲日晏歸復喜諸公扶社稷秪(一作/只)憐弱弟奉¶
庭闈短章諷罷頻回首目送江南鴻鴈飛¶
梧桐樹晚細含烟□闔門深總映天龍去鼎湖雲漠漠¶
鶴吟(一作/鳴)華表月姢姢東都日望金輿發南徼猶驚羽¶
檄傳只在忠良勤夙夜五陵佳氣故依然¶
白日遙看錦繡縣重重樓閣隱青烟化城或在諸天外¶
<pb:KR4h0160_WYG_078-36b>¶
方丈長疑積水邊每説神僧飛杖錫更聞童女上樓船¶
西風日莫何蕭瑟一度登高一惘然¶
敝裘巳畏早寒侵歲月祗驚久客心莫倚長卿能作賦¶
始知季子故多金天門守虎星辰冷雲氣從龍霧雨深¶
直北關山時極目背人聊復短長吟¶
　　題張齊公祠¶
將軍結髪事先朝百戰山河血未銷總說霽雲能(一作/多)¶
慷慨兼聞去病最嫖姚烟塵劒㦸迷秋峒風雨旌旗落¶
<pb:KR4h0160_WYG_078-37a>¶
莫潮自古英雄須廟食精靈何待楚詞招¶
　　崇天門朝賀¶
輦路塵清列羽林侍臣星嚮肅森森風含鳳吹青冥闊¶
日射龍旗紫極深兩廡佩趨臨水玉九門詔出映泥金¶
從來湯武須傳業更在伊周老盡心¶
　　雪中次元茂才¶
北闕今晨雪滿墀腐儒憂國畏人知月寒弱水迷三島¶
雲暗蒼梧失九疑瑞木細飄天上葉梅花潛發嶺南枝¶
<pb:KR4h0160_WYG_078-37b>¶
山陰那得乗佳興起繞前軒自咏詩¶
　　正月十七日麗正門觀迎接口號¶
南徼旌旗萬里迴中天城闕九重開龍門仗簇青雲起¶
鶴禁香通紫氣來父老多流去日淚公卿不乏濟時材¶
巳聞奉璽歸金室早聽趨朝進玉杯¶
　　送唐子華嘉興照磨(子華名棣吳/興人善畫)¶
聞君秋思滿南湖行李今晨發帝都幕府初乘從事馬¶
江城還憶步兵鱸樹浮白日山侵越潮蹴青天海入吳¶
<pb:KR4h0160_WYG_078-38a>¶
閒暇馮高動詩興須成一醉掃新圖¶
　　送杜德常御史赴西臺¶
御史才華舊省郎翩翩雲路起鵷行天回紫閣明奎璧¶
地切烏臺動雪霜分陜定存周禮樂過秦猶有漢文章¶
欲因巡郡還搜訪别酒臨風意獨長¶
繡衣此别近如何驄馬西行處處過驛樹蒼茫連灞滻¶
江花浩蕩過岷峨三秦久訴誅求盡六詔仍聞警急多¶
早聽封章切肝膽為憐編戸困干戈¶
<pb:KR4h0160_WYG_078-38b>¶
　　次韻元日朝賀¶
宫漏催朝燭影斜千官鳴玉動晨鴉交龍擁日明丹扆¶
飛鳳隨雲繞畫車宴罷戴花經苑路詩成傳草到山家¶
小儒未得隨冠冕遙聽鈞天隔綵霞¶
　　秋日巡山和王君實四首(錄二/)¶
巡山千騎接神都榖滿秋田霧下初烽火不聞乗夜警¶
人烟多見入雲居百年禮樂成周典萬古山河列漢書¶
喜有新詩繼風雅諸公才氣總凌虛¶
<pb:KR4h0160_WYG_078-39a>¶
衣冠如雨耀神都郊甸新凉拂馬初日月近臨黄閣貴¶
風雲遙限紫宸居少陵漫擬陳三賦司馬先能著八書¶
想見九關嚴守虎玉堂金殿最清虛¶
　　七月十一日赴安南¶
燕城秋早五雲開路入南交幾月回奉使始從天上出¶
行人即看日邉來班超萬里終投筆郭隗千金更築臺¶
聖主恩深極炎海伏波銅柱任蒼苔¶
　　涿州樓桑村先主廟¶
<pb:KR4h0160_WYG_078-39b>¶
先主君臣並材傑天傾炎漢苦須扶曹瞞力盡纔分國¶
葛亮謀成竟託孤道路只今通隴蜀山河無復限荆吳¶
行人為指樓桑廟腸斷西風散白烏¶
　　磁州¶
曉出邯鄲露滿空武安紅樹起西風鼓山路向雲間落¶
滏水船從地底通秋草尚疑曹氏冢野花無復趙王宫¶
古來富貴皆黄土莫笑行人憶夢中¶
　　汴梁¶
<pb:KR4h0160_WYG_078-40a>¶
汴上荒城繞故宫山頭危石墮秋風夷門市起聞嘶馬¶
梁苑樵歸見斷鴻鬭草尚餘殘後碧進花無復盛時紅¶
欲登高處腸先斷滿目閒愁賦未工¶
　　上蔡¶
上蔡城頭黄葉多聞雞看劒起長歌徒憐丞相東門犬¶
猶憶將軍半夜鵞樹底衣裳沾霧雨馬前燈火動星河¶
凉風滿路吹行鐸那佀金門聽玉珂¶
　　登(一有/南字)岳¶
<pb:KR4h0160_WYG_078-40b>¶
萬壑千峯次第開祝融最上氣崔嵬九江水盡荆揚去¶
百粤山連翼軫來入樹恐侵𤣥帝宅牽蘿思上赤靈臺¶
明年更擬尋春興應及瀟湘鴈北回¶
　　興安縣¶
亂峯如劒不知名篁竹蕭蕭送驛程轉粟未休離水役¶
負戈猶發夜郎兵百蠻日落朱旗暗九嶺風來畫角清¶
空使腐儒多感慨西南羣盗幾時平¶
　　書南寧驛¶
<pb:KR4h0160_WYG_078-41a>¶
歲晚驅馳憶帝京北風回首重關情中天日月迴金闕¶
南極星辰繞玉衡父老尚煩司馬檄蠻夷須用伏波兵¶
也知文德能柔遠傳道新恩欲罷征¶
　　瀘江¶
瀘江之水發南詔龍編古城居下流馮夷伐鼓迎漢節¶
泉客弄珠隨越舟鯨海遙連白日動鰲山近戴青天浮¶
層波莫據黿鼉險日夜東歸未敢休¶
　　題天使館¶
<pb:KR4h0160_WYG_078-41b>¶
元統三年頒正朔詔書遠到極南開使旌入館青雲動¶
仙蓋臨江白日迴諭蜀豈勞司馬檄朝周終見越裳來¶
還家耆舊應相問文化如今徧九垓¶
　　却侍姬(連夕蒙遣侍姬皆即辭却我/輩非陶榖輩人不宜以此見)¶
夜宿安南天使館主人供帳爛相輝寶香燼起風過席¶
銀燭花偏月照幃王母漫勞青鳥至文簫先放綵鸞歸¶
書生自是心如鐵莫遣行雲亂溼衣¶
　(按蘓天爵撰傳與礪墓志云與礪受命行至安南安/南人多設譎詐以紿使者或郊迎張宴犒衆或盛飾)¶
<pb:KR4h0160_WYG_078-42a>¶
　(侍姬侑酒君皆/却之即謂此也)¶
　　崇仁峽¶
扁舟夜宿魚龍窟久客長懷虎豹關歲莫思家成白髪¶
天涯持酒得青山張騫浪喜蒲萄入馬援終嫌薏苡還¶
天子只今多遣使將軍何日遂平蠻¶
　　桂林喜吕仲實僉憲至¶
正月交州奉使歸忽聞鞍馬發王畿嶺南瘴雨開銅柱¶
江上春雲逐繡衣草熱蟲蛇常並出樹深豺虎近皆肥¶
<pb:KR4h0160_WYG_078-42b>¶
明朝按節勞咨訪邊郡於今未解圍¶
　　過故妻墓¶
湘皋烟草綠紛紛洒淚東風憶細君每恨姮娥工入月¶
虛疑神女解為雲花陰午坐閒金翦竹裏春愁冷翠裙¶
畱得舊時殘繡(一作/錦)在傷心不忍讀回文(按陶九成輟/耕錄新喻傅)¶
(若金嘗志其妻殯云君諱淑字蕙蘭姓孫氏其先汴人/年二十三歸我於湘中泰定五年八月廿有一日卒後)¶
(三日寓殯湘中又按與礪墓志謂與礪兩娶皆孫氏此/詩蓋為孫蕙蘭作也哀戚之情多見悼亡之作惜集中)¶
(未及全載兹特採入附/於卷末詳見綠窗遺橐)¶
<pb:KR4h0160_WYG_078-43a>¶
　　洞庭連天樓¶
崔嵬古廟壓危沙縹緲飛樓入斷霞南極千峯迷楚越¶
西江衆水混渝巴鮫人夜出風低草龍女春還雨溼花¶
北倚闌干望京國故人何處認(一作/望)星槎¶
　　龍翔寺¶
梵王宫殿倚青㝠先帝旌幢擁百靈寶網自鳴空裏樂¶
琅圅時出賜來經近山鳳去花仍碧遙海龍歸樹獨青¶
玉輦宸游竟寥廓行人揮淚讀新銘¶
<pb:KR4h0160_WYG_078-43b>¶
　　鳳凰臺¶
太白題詩鳳遊處古臺蕭索換流年風流偶出齊梁後¶
文藻猶含晉宋前淮水夜明滄海月石城春暗秣陵烟¶
古來宫殿俱無跡風雨憑高獨(一作/思)黯然¶
　　送篤御史之南臺¶
旅館天寒盡日空繡衣臨訪走兒童巳聞俗客驚題鳳¶
更訪鄰人失避驄短刺實愁歸後見清樽虛擬别時同¶
明朝挾策秦淮道惆悵燕雲隔斷虹¶
<pb:KR4h0160_WYG_078-44a>¶
　　送趙仲禮御史兼呈王侍御五首¶
文章御史久為郎南赴金陵道路長百粤雲山連楚大¶
六朝烟樹入隋荒清秋按郡行驄馬落日登臺詠鳯凰¶
新喜諸公振風采早聞當道去豺□¶
都門相送意躊躇别路秋生白羽車霜雪總看鵰去疾¶
風烟那問鴈來疎嶺南斥堠愁烽燧江左誅求畏簡書¶
白面少年空解事繡衣行縣定何如¶
建業城頭鳥亂啼知君感古夜聞雞荆揚貢賦元趨魯¶
<pb:KR4h0160_WYG_078-44b>¶
晉宋文章漸入齊草疏或依松影坐哦詩應就竹陰題¶
書來宜憶京華客日日長衢聽馬嘶¶
衮衮晴雲塞要津終聞聖主用儒臣蜀都文物來西漢¶
奎閣圖書近北辰此日賜冠簪獬豸莫年留像畫麒麟¶
極知風俗須揚激肯使賢才但隱淪¶
賜車南粤初歸日駐節秦淮欲莫天嘯詠偶經梁舊寺¶
登臨猶憶晉諸賢謝安别墅蟲鳴裏王導新臺鳥去前¶
多謝府中賢侍御别時能作送行篇¶
<pb:KR4h0160_WYG_078-45a>¶
　　次韻曾士敏寄其子經筵典書元傑¶
天涯游子日思歸行李何時發帝畿司馬未論金換賦¶
買臣終欲錦為衣紫駝車動秋塵合黄犬書回莫雪飛¶
我亦鄉心滿江浦千山烟樹正霏微¶
　　寄王君實¶
游子江南生事微五年京國夢柴扉彈冠總為王陽在¶
乘櫜虛隨陸賈歸藜藿巳秋仍寄食芰荷當暑未成衣¶
諸公也念求升斗日夜高堂白髪稀¶
<pb:KR4h0160_WYG_078-45b>¶
　　送孫伯起掾嶺南¶
北去頻聞霜雪多驛程猶是過灤河悲風絶幕迴蒼隼¶
落日穹廬臥紫駝行色且謀寒夜飲别懷休憶醉時歌¶
都門已隔千行栁况復鄉山老薜蘿¶
　　寄鄂季弟幼霖幷寄仲弟次舟¶
弟兄終歲長羇旅南北何時却定居春至毎瞻衡岳鴈¶
秋來猶食武昌魚毎愁年長須經事即恐家貧廢讀書¶
仲氏應門獨辛苦平安消息近何如¶
<pb:KR4h0160_WYG_078-46a>¶
吾親雙(一作/霜)鬢日紛紛為客艱難不使聞養老只須常¶
(一作/長)善飯生兒何必總能文書同洛下思黄耳心佀河¶
陽見白雲季弟還家報兄好歸期猶恐過春分¶
　　聞張吏部督海運歸詠懷奉簡¶
日邊雙節下滄溟雲際千艘赴驛亭直為邦畿須轉粟¶
也因江海念流萍玉京永夜瞻卿月銀漢清秋識使星¶
待盡西風始相見客愁如酒一時醒¶
　　和危山臞寄弟四首¶
<pb:KR4h0160_WYG_078-46b>¶
天子開朝策治安近臣毎入漏初殘香飄紫殿迴金爵¶
仗下彤庭度玉鸞御苑縱田春正樂邊城吹角夜猶酸¶
腐儒未省經邦計直道休歌行路難¶
畫㦸連雲甲第高内官如雨送春醪貢金半鑄分封印¶
賜錦多裁侍宴袍自古聖明非獨治至今材武係相遭¶
文章且共安微命廊廟由來錄舊勞¶
故園兄弟總相思久客懷歸屢失期司馬却慚題柱早¶
東方翻恨上書遲都門樹(一作/栁)暗愁中見鄉國花繁别¶
<pb:KR4h0160_WYG_078-47a>¶
後知昨日南橋訪春水望雲回首獨多時¶
天涯骨肉久離居京國風塵鬢欲疎娛日强傾開歲酒¶
憶家頻看隔年書路通一水花開裏門掩千峯木秀初¶
便擬邀君此時發歸舟同食楚江魚¶
　　壽王左丞¶
南極諸星映赤霄東風二月滿青條焚香鳳閣春開宴¶
鳴玉龍墀午散朝但使經綸齊稷契不勞服食慕松喬¶
日長自度昇平曲閒聽雲間合九韶¶
<pb:KR4h0160_WYG_078-47b>¶
　　送盧茂實之廣南憲幕¶
仙城近接衆山迴憲府遙臨百粤開海上喜通持節使¶
幕中兼得濟時材鮫宫織罷魚龍出蜑戸珠還蚌蛤來¶
預想到官多暇日清詩題徧嶺頭梅¶
　　寄陳維禎兼呈揭公公許為故妻作傳¶
太史臨文筆最精一聞徃事獨傷情毎憐對鏡窺鸞舞¶
猶怪吹簫逐鳳鳴列女未終鐂向傳故妻虛瘞栁州銘¶
書成定寄湘江浦預擬招魂學楚聲¶
<pb:KR4h0160_WYG_078-48a>¶
　　方壺¶
蓬萊員嶠對嵯峨知有羣仙日日過琪樹曉通雲氣溼¶
(一作/近)羽輪秋㑹月明多秦人采藥空依海漢使乗槎但¶
入河誰識高齋有仙島不勞萬里渉風波¶
　　送何時學游湖南北¶
涔陽極浦遠帆多憶昨狂游是處過今日送君如夢寐¶
少年為客莫蹉跎沅湘日落明秋葉江漢風迴亂夕波¶
若過楚纍憑借問沙頭芳草近如何¶
<pb:KR4h0160_WYG_078-48b>¶
　　同孔學敏游仙游觀¶
恒仙宅前江水盈鳳凰山下野禽鳴猶聞採藥辭空谷¶
無復焚香禮上清雪裏並游金節冷月中同載羽輪輕¶
登臨盡日多惆悵欲倚鸞簫和楚聲¶
　　漢江銜山圗¶
西來一水浮襄漢上有羣峯截杳㝠層構迥臨沙渚白¶
亂帆斜映石林青地雄縹緲連嶓冢天險微茫帶洞庭¶
咫尺風烟應萬里無因一上峴山亭¶
<pb:KR4h0160_WYG_078-49a>¶
　　題書船入蜀圖送黃尚質赴夔州蒙古教授¶
楚客之官汎蜀船畫圗盈尺見山川九江樹色瀟湘外¶
三峽猿聲灩澦前方譯漸通巴俗語國書新絶漢人傳¶
豈無好事能攜酒問字時時集講筵¶
　　送姚子微¶
雙闕除書下玉堦三湘回櫂拂珠厓天垂銅柱南低海¶
地入金陵北近淮江國雁來秋肅肅驛樓雞動曉喈喈¶
大家定有東征賦鮭菜隨舩慰老懷¶
<pb:KR4h0160_WYG_078-49b>¶
　　和余太守對雪見懷¶
江雪寒連驛樹遙鶴裘清坐聽蕭蕭中天月避光芒出¶
(一作/合)南國雲含瘴癘消因憶玉(一作/石)田春種石(一作/玉)乍¶
疑銀漢夕通橋使君辛苦迎驄馬也念幽居客閴寥¶
　　送張秀才北上時將赴海¶
身逐征帆赴海涯道逢行李問京華涓人解致燕王馬¶
卜史工占蜀客槎冠蓋早朝星在樹管絃春宴月當花¶
盛時繁麗應如昨把酒聞鸎肯憶家¶
<pb:KR4h0160_WYG_078-50a>¶
　　岳陽中秋値安南貢使因懷舊游¶
洞庭秋氣滿龍堆為客偏驚節序催鐵笛乍聞雲外過¶
瓊樓應傍月中開越裳重譯三年至溟海浮槎八月來¶
忽憶舊游今萬里天涯長見鴈飛回¶
　　歸舟阻風¶
洞庭十日風勢號(一作/虓)沙頭客舟如繫匏沅湘九道白¶
波立衡霍千峯𤣥霧交神龍(一作/蛟)欲蟄無定窟黃鵠將¶
歸愁故巢咫尺城樓不得上何因一望楚江郊¶
<pb:KR4h0160_WYG_078-50b>¶
　　王氏相師山莊¶
相師之山雲杳㝠千崖萬壑倚空青上方雷雨藏天井¶
南極風烟落洞庭溪客去迷花藹藹野人居愛竹泠泠¶
何時遂買登山屐乗興還來叩石扃¶
　　高明樓¶
江上孤城映水回市中層構出塵開衡廬樹入青天盡¶
章貢波翻白日來毎見陳登門有客最傳王粲賦多才¶
䦨干百尺應能借乘興誰同月下杯¶
<pb:KR4h0160_WYG_078-51a>¶
　　周尚志同歸寓所適寺門巳閉㑹宿張伯龍宅¶
清秋為客依僧寺落日逢君過客窗並座總看人佀玉¶
臨觴翻畏酒如江曲終别院歸銀燭鐘罷迴廊閉石幢¶
巳去却還仍不惡論詩未覺寸心降¶
　　題栖碧山為淦龔舜咨賦¶
山人愛山如李白幽棲還在碧雲深松杉繞屋清宵響¶
雷雨縣崖白晝陰石上毎同仙客坐花間猶恐世人尋¶
京華日日多塵土終凝投簪話夙心(揭文安公云予欲/賦栖碧久矣興無)¶
<pb:KR4h0160_WYG_078-51b>¶
(由起一日臨江傳與礪來開卷同賦之予詩未成與礪/巳就非不可更作念無可以過與礪也遂易結語而巳)¶
　　壽陳景讓都事四十韻(八月十/八日)¶
種德由來遠流芳信有苗名門多令器夫子最高標地¶
迥瞻崧岳天清見斗杓聲名從結髪問學自垂髫江漢¶
栖遲久林亭興致饒紫蘭敷(一作/依)月露蒼竹倚風飇畫¶
艇移書放秋燈把劒挑微名寧屑屑高志獨囂囂五氣¶
乘昌運羣英集聖朝武功収赫怒文治付宣昭厯數初¶
歌禹聰明巳贊堯求賢多晏食夢帝起中宵石室仍高¶
<pb:KR4h0160_WYG_078-52a>¶
隱中臺歘見招賜書縣日月乘傳出雲霄議論紆三顧¶
榮光(一作/名)動百僚入宫催䕶璽趨府聽鳴鑣郊社陳周¶
禮神人協舜韶出關春衣繡分陜夜乗軺獬觸心彌壯¶
豺吞膽共銷封章猶懇切歸思遽飄颻袞職江湖隔鋒¶
車道路遙凝旒思穆穆行李發蕭蕭典祀尊原廟承釐¶
洽大寥歩依文石進香近黼裳飄白日明驄馬清霜急¶
早鵰帝裾遮道引諫草避人燒佐省持三尺繩民究八¶
條兵曹多暇豫郎位益崇超所向才華冠何曽意氣驕¶
<pb:KR4h0160_WYG_078-52b>¶
臺評推妙畫士望慰深翹引拔連茅茹芬芳雜桂椒銀¶
章看且佩金鼎竟須調小草方慚出浮萍久恨漂文章¶
殊豹隱篆刻近蟲雕徐穉矜縣榻蘇秦惜敝貂敢期充¶
砥礪猶幸致芻蕘黄鵠追高舉青松託後凋火行占孟¶
月星聚識生朝壽酒開雲液仙音出鳳簫祗應成遠業¶
未可慕松喬¶
　　送孔惟中再謁祖林(惟中予同郡/三孔之後也)¶
吾郡稱文物君家續聖賢尼山縣日月野樹隔雲烟追¶
<pb:KR4h0160_WYG_078-53a>¶
遠逢昭代游方及盛年北通三仲譜南下九江船鴈起¶
垂綸外鷗飛解纜前水凉聞雨坐沙暝望星眠岱岳遙¶
臨海河流遠自天路詢洙泗境人指鄆讙田日觀朝輝¶
接風雲莫色連閟宫俱寂寂闕里獨綿綿翠合知林墓¶
翬飛識廟堧趨庭槐氣潤拜下栢陰圓科斗殘書帙旋¶
蟲壞樂縣圖稽始祖出世别小宗傳遠近論昭穆尊卑¶
齒後先杖裁楷木凈冠截檜皮堅舊俗聞詩禮遺儀見¶
豆籩玉傾當别酒珠寫贈行篇古道嗟環轍長途勸著¶
<pb:KR4h0160_WYG_078-53b>¶
鞭京師同逆旅瀛海限飛仙賦或君王問貧應故舊憐¶
苦吟氷合硯危坐雪侵氊魚目從人貴蛾睂秪自姸猶¶
懷薛氏劒未絶伯牙絃卒業思歸魯離羣遽發燕霜蹄¶
終奮迅風翼蹔迴旋文憶來時把詩要去日聮綠蕪羈¶
思滿青栁别愁牽為客慚烏鳥因君感杜鵑兖城多驛¶
使頻寄彩雲箋¶
　　寄題番陽周子震金潭山居¶
大氣生旁薄𤣥功接杳㝠江開吳楚白山直斗牛青玉¶
<pb:KR4h0160_WYG_078-54a>¶
牒呈天祕金潭泄地靈百盤工取勢千曡互殊形石吐¶
高低筍峯羅大小屛忽如森隊仗復似倚娉婷六六移¶
諸洞三三映列星靜宜營道室幽或下仙輧客有依文¶
物兒皆尚典刑卜藏思買宅佩訓謹趨庭娛老心能遠¶
登高歩毎停艱難成宿志窀穸慰千齡雨潦供漂木神¶
祗助薦牲史留徐穉傳碑勒蔡邕銘碧水通銀漢蒼霞¶
護石扃暝迷中谷路晴見隔溪亭鳳穴含飛旭龍湫蓄¶
震霆倚廬浮晻靄行徑俯清泠鸞鶴軒庫岫龜蛇汎遠¶
<pb:KR4h0160_WYG_078-54b>¶
汀陰陽祠抱負存没總安寧種竹期成實栽松擬伏苓¶
久居鄰吠息清誦野猿聽夜燭吹藜杖朝饔啜土鉶馬¶
卿能作賦韋氏舊傳經伯仲翔鵰鶚東西念鶺鴒辟雍¶
初識面京國共漂萍磊落珠藏櫝光芒刃發硎即看培¶
遠業誰得限修翎何日過彭蠡從君感醁酃遂求靈運¶
屐一徃眺林坰¶
　　送孔學文之湘鄉州判¶
郡邑頻騷動朝廷失撫綏君繇先聖出政學古人為北¶
<pb:KR4h0160_WYG_078-55a>¶
極迴旋裏東門祖餞時家從天上挈官自日邊移雪樹¶
違燕市風帆掠楚祠大江開浩蕩靈岳見參差候吏迎¶
皆喜州人到恐遲苔虛蔣琬宅竹凈褚公池閒暇應攜¶
酒登臨得賦詩此邦稱富庶今代益蕃滋地氣湘潭㑹¶
天文翼軫垂山川曾屢渉風土向來知秔稻金纏穗松¶
杉翠壓枝魚肥春雨窟牛滿夕陽陂禹貢連三澨虞巡¶
接九疑至仁終遠被淳俗未全漓豹隱多文采鴻飛足¶
羽儀五兵間警邏千耦樂耘耔聽訟寧求異觀風政在¶
<pb:KR4h0160_WYG_078-55b>¶
兹治成聽舉最萬里慰懷思¶
　　送幻上人還高麗¶
梵宇通遼海僧居屬弁韓鼇依三藏立龍近衆香蟠異¶
域今為一游方故不難繡幢來日下金刹滿雲端世主¶
多尊佛沙彌總授官衣傳中土徧錫挂上方寒綱樹珠¶
垂絡香株寶刻闌况兹窮壯麗知爾久盤桓故國春頻¶
至長途雪又殘風沙歸寺遠歲月作程寛日落經華表¶
天窮得翠巒木杯過渡穩蓮座出波乾莫雨鳴齋鼔春¶
<pb:KR4h0160_WYG_078-56a>¶
風倚釣竿誦經泉客聽傳鉢海神看行住都如幻虛空¶
未足摶路應歸後憶雲向坐時觀紫極迷天樂青霄隔¶
露盤如逢國王問為說聖人安¶
　　送蘇伯修侍郎分部扈蹕¶
扈聖千官出分曹六職俱侍郎精古學議禮應時須車¶
蓋連諸郡衣冠接兩都句陳嚴内拱屛翳肅前驅灤水¶
開宫殿龍門起畫圖仗依雲氣肅人望日華趨馬酒來¶
官道駞羮出御厨露疑金作掌冰想玉為壺地絶分寒¶
<pb:KR4h0160_WYG_078-56b>¶
燠天清習曉晡㑹朝常咫尺奏對秪須臾舊俗懷周雅¶
今賢誦禹謨愛君期得道憂國况為儒久客嗟牢落諸¶
公念朴愚路經南粤險心戴北辰孤汲引勞修綆吹噓¶
倚大爐臨風思何限相送獨勤渠¶
　　送楊翼之還清江¶
同郡晚相得還家君獨先艱難萬感集離别衆愁牽盗¶
賊凶荒後干戈餉餽前故園思縮地行路嘆登天郡國¶
方収馬江湖總税船遂嫌居鬱鬱竟作去翩翩芝嶺寧¶
<pb:KR4h0160_WYG_078-57a>¶
忘世桃源似欲先游鯤輕萬里歸鶴異千年巳謝蘇秦¶
印無論祖逖鞭道瞻匡阜雨山背薊門烟遠色芙容浦¶
濃香䆉稏田藏書猶有壁坐客豈無氊我亦懷三釜誰¶
能乞一錢將詩不敢寄多是斷腸篇¶
　　奉送達兼善御史赴河南憲僉十二韻¶
聖(一作/至)治尊儒術賢才翼帝躬立朝防觸豸行路避乘¶
驄復道河南去先愁冀北空激揚元自任出處豈謀同¶
地絶(一作/遠)看持節天長惜轉蓬繡衣今日把尺素幾時¶
<pb:KR4h0160_WYG_078-57b>¶
通别酒花開裏征帆木落中薊門縣夜月梁苑度秋風¶
古縣藤蘿碧霜林果蓏紅咨詢行毎徧閒暇賦能工白¶
日明高岳黃河繞故宫登臨興何限題寄北飛鴻¶
　　登岳陽樓¶
馳傳自青天憑高憶徃年䦨干映水迥埤堄與雲連江¶
合沅湘大山侵楚蜀偏蜃郎通别井龍女宅重淵日月¶
鴻濛裏風沙浩蕩前驪珠秋後冷犀火夜深燃張樂猶¶
疑奏乘槎欲並仙登臨停去騎寵餞惜離筵地氣南交¶
<pb:KR4h0160_WYG_078-58a>¶
接天文北極縣賦慚王粲作詩擬杜陵傳渺渺衡陽鴈¶
迢迢浪泊鳶早春回漢節應得汎湖船¶
　　奉和蘇授經八月二十九日明仁殿進講敕賜酒¶
　　饌許乗舟汎太液池趨西苑之作¶
聖明思善述耆舊倚交修虎豹開閶闔山龍照冕旒日¶
臨丹扆動雲拂翠華流獻納稽前古都俞協大猷几筵¶
花氣合圖史竹光浮當宁經綸遠尊賢禮數優内㕑深¶
出饌西苑近迴舟禁臠由來貴溪毛庶可羞遙勤三顧¶
<pb:KR4h0160_WYG_078-58b>¶
問各奉萬年酬牢落南州客相望奈九秋¶
　　送廬陵范㑹宗入京省兄朝宗(滙/)¶
大范留京國齋居接棟梁端門通籍晚望苑曳裾長遠¶
客逢難弟諸公比季方題詩晴望岳載酒夜浮湘萬里¶
懷燕市三年厭楚鄉旅游成獨徃兄在慰相望馬酒宜¶
風土狐裘耐雪霜况聞周選舉不廢漢賢良紫電依龍¶
種青霄屬鴈行故人多在北應念獨南翔¶
　　奉和宋翰林顯夫御溝詩韻¶
<pb:KR4h0160_WYG_078-59a>¶
宛宛長波切太虛霏霏晴霧溼高居雲涵度影翻𤣥燕¶
日映圓紋散白魚遙轉石陰通樹細稍侵花底出宫徐¶
橋邊市起春鳴轂閣裏朝回晚曳裾天子數臨窺碧藻¶
詞臣時敕賦金蕖龍池浩蕩恩波接草木無情亦勝予¶
　　送觀至能赴廣西憲司經歴¶
薊門官栁徧鳴禽馬上離人酒强斟久以才名稱闕下¶
忽持風采(一作/裁)照江津三湘曉雨開衡岳百粤春深接¶
桂林何遜到官勞賦詠謝安攜客喜登臨吏人靜徃山¶
<pb:KR4h0160_WYG_078-59b>¶
城僻部使閒過幕府深溪裏藥苖寒自綠道傍榕樹晝¶
(一作/暑)多陰蠻夷比歲頻騷動嵒壑何人更討尋明日孤¶
帆逐君發長沙南望最傷心¶
　　戲效子夜歌體六首與達兼善御史同賦(錄三/)¶
種荷深水中日夜期成藕蓮子逐浮萍風波漂蕩久¶
織錦望成疋終朝不盈尺誰知方寸間千絲萬絲積¶
思將儂别淚溢作長江水處處逢歡船任歡行千里¶
　　古楊花怨¶
<pb:KR4h0160_WYG_078-60a>¶
楊花白如雪無事學高飛莫作浮萍草漂零不肯歸¶
　　金竹道中書所見¶
日上清霧開山虛翠烟集紛紛羣木中時見孤松立¶
　　陵州¶
遠道千峯隔長河萬折流風帆不可住今夕過陵州¶
　　題衡陽驛¶
南來山不盡北望意何如恨殺衡陽鴈來時不帶書¶
　　題雜畫¶
<pb:KR4h0160_WYG_078-60b>¶
空江白鷺起遠樹蒼烟合日落汎舟時長天見孤塔¶
　　題墨蒲桃¶
上苑根株少風沙道路長也知隨漢節終得薦君王¶
　　墨石枯木¶
人傳月中樹恐是山河影片石補天餘參差碧雲冷¶
　　奉和存(缺/)院使¶
上林佳木蔭連牆冉冉游絲轉日光忽憶江南好晴景¶
碧溪春水照鴛鴦¶
<pb:KR4h0160_WYG_078-61a>¶
　　和陳宗道元夕懷江南絶句¶
萬家行樂愛春晴花底遙聞度曲聲惟有客窗嫌月色¶
照人離恨太分明¶
　　平安驛¶
孤燈夜宿平安驛欲寄音書無使將南鴈數聲秋雨裏¶
却先行客過瀟湘¶
　　廣西即事二首¶
南鎮干戈日夜陳西山盗寇出猶頻荒村百里無烟火¶
<pb:KR4h0160_WYG_078-61b>¶
聞道官軍更殺人¶
比歲供輸不自聊秪今氛祲未全銷陳前將士須殊死¶
莫倚功多氣轉驕¶
　　回鴈峯¶
江上青峯宿雨開江頭歸使日南來登高欲訪平安字¶
二月衡陽鴈巳回¶
　　小孤山¶
船渡江天莫色青半江峯影動寒星海風忽起𤣥珠樹¶
<pb:KR4h0160_WYG_078-62a>¶
山月遙生綠玉屛¶
　　金人擊鞠圖¶
駿馬如雲擊鞠馳衣冠彷彿正隆時向來北地誇豪俊¶
不省中原厭亂離¶
　　舟行¶
漁家日莫亂収罾欲及前舟苦未能行盡綠楊三十里¶
隔河遙見驛亭燈¶
　　無題四首¶
<pb:KR4h0160_WYG_078-62b>¶
天台靈草滿溪香縹緲鸞笙隔洞房誰見桃源花樹裏¶
春來日日待劉郎¶
江頭芳樹碧重重中有危樓對楚峯盡日娉婷倚窗下¶
看花不使外人逢¶
樓上仙衣捲薄羅樓前春暖杏花多鳳簫最好吹明月¶
惟有蕭郎自教他¶
江草離離江水流玉人何處卷簾鈎垂楊學盡春來瘦¶
不省人間有别愁¶
<pb:KR4h0160_WYG_078-63a>¶
　　潞縣舟中寄京師楊上舍諸公四首¶
買得吳船繫栁根潞河新雨過黄昬都門只隔烟中樹¶
一夜尋君苦夢魂¶
二月和風滿上林憶君時復走相㝷夜來見月腸堪斷¶
城鎖千門碧栁陰¶
生來不識酒中味憶昨故人常見招不是多情能度曲¶
樽前恨殺董嬌嬈¶
春風亭館看花時自變新聲教栁枝只恨秀娘空第一¶
<pb:KR4h0160_WYG_078-63b>¶
不曾歌得斷腸詞¶
　　戲簡張伯貞¶
第二橋東楊栁新舞腰爭學楚宫春可憐張緒才情少¶
孤負長條不贈人¶
　　墨梅¶
天涯不見遙相憶窗外重逢乍欲迷彷彿空山明月夜¶
一枝初出古牆西¶
　　寄王敏文(時將/娶)¶
<pb:KR4h0160_WYG_078-64a>¶
青樓只在石橋東幾度聞君醉落紅近日綠陰濃佀雨¶
門前别繫玉花驄¶
　　櫂歌六首¶
河中日日水悠悠誰道人心似水流河水灣迴有時直¶
人心屈曲幾時休¶
朝朝風雨送船行白日無晴夜有晴東岸(缺/)燈西岸見¶
中間猶自不分明¶
待船日日恨船遲船頭水聲無斷時昨夜天清好新月¶
<pb:KR4h0160_WYG_078-64b>¶
誰家學得畫蛾睂¶
攀栁莫攀當路栁繫船須繫上風船當路人行無好樹¶
上風浪小得安眠¶
去年船裏逢端午今年船裏又端陽九節菖蒲本仙藥¶
如何曲曲似愁腸¶
寧向泥中棄蓮子莫向水上種桃花蓮子出泥終見藕¶
桃花隨水不還家¶
　　魏元君壇戲和陳彦高¶
<pb:KR4h0160_WYG_078-65a>¶
衡岳仙成只可聞南昌何處覔夫君鄰兒狡似東方朔¶
偷得金桃不見分¶
　　題畫¶
迢遞雲山隔遠溪微茫烟水帶長堤秋來木葉多搖落¶
日莫寒鴉不肯栖¶
　　雙燕圖贈王惟中¶
𤣥鳥飛時綠樹春湖南烟際徃來頻明年社日君何處¶
逢著新巢憶故人¶
<pb:KR4h0160_WYG_078-65b>¶
　　題飲馬圖¶
一斛寒泉照紫騮蕭蕭駿尾動高秋夜來櫪上西風滿¶
憶傍寒雲飲隴頭¶
　　簡楊好問¶
湖亭初得寄來詩幾度長吟恨别離近日扁舟洞庭野¶
雨中多是憶君時¶
　　題畫松¶
遙憶商顔松色青女蘿枝上醉眠醒自從四皓安劉後¶
<pb:KR4h0160_WYG_078-66a>¶
歲莫何人采茯苓¶
　　題松菴上人墨蒲桃二首¶
漢苑尋常露下時月明高架影參差上林近日無來使¶
腸斷江南見一枝¶
露顆含香近客衣蜜蜂蝴蝶繞藤飛夜來應値驪龍睡¶
探得明珠月下歸¶
　　題山家山景二首¶
萬壑蒼蒼雲氣昬石泉斜落古松根前林欲暝僧歸晩¶
<pb:KR4h0160_WYG_078-66b>¶
應聽鐘聲到寺門¶
鴈起秋空樹色遙行人江上駐歸橈海門東去應千里¶
白日微茫見落潮¶
　　悼亡四首(以下見/輟耕録)¶
驚飈吹羅幕明月照階戺春草忽不芳秋蘭亦同死斯¶
人藴淑德夙昔明詩禮靈質奄獨化孤魂將安止迢迢¶
湘西山湛湛江中水水深有時極山高有時巳憂思何¶
能齊日月從此始¶
<pb:KR4h0160_WYG_078-67a>¶
皇天平四時白日一何遽勤儉畢婚姻新人忽復故衾¶
裳斂遺襲棺槨無完具送葬出北門徘徊怛歸路玉顔¶
不可恃况乃紈與素纍纍花下墳鬱鬱塋西樹他人亮¶
同此胡為獨哀慕¶
新㛰誓偕老恩義永且深旦暮為夫婦哀戚奄相尋凉¶
月燭西樓悲風鳴北林空帷奠巾櫛中房虛織絍辭章¶
餘婉孌琴瑟有餘音睠言瞻故物惻愴内不任豈無新¶
人好焉知諧我心掩穴撫長暮涕下霑衣襟¶
<pb:KR4h0160_WYG_078-67b>¶
人生貴有别室家各有宜貧賤遠結㛰中心兩不移前¶
日良宴㑹今為死别離親戚各在前臨訣不成辭旁人¶
拭我淚令我要裁悲共盡固人理誰能心勿思¶
　　感獨¶
幽幽蕙草晚靡靡蘭芳斷皎皎夜泉人冥冥不復旦流¶
塵棲暗壁凉吹經虛幔無論懽意消日復愁思亂魂傷¶
夕方永氣變秋將晏當窗慘斷素捐篋悲柔翰憶初成¶
好合誓且同憂患何言遂長終獨處増永歎寤寢忽如¶
<pb:KR4h0160_WYG_078-68a>¶
在展轉驚復散念兹何嗟及哀至聊自判¶
　　百日¶
人生悲死别矧在心相知新㛰未及久杳杳遽何之昔¶
為連理木今為斷腸枝相去時幾何百日奄在兹虧月¶
有圓夕逝水無還期棄置非人情何以為我思¶
　　入室二首¶
妝閣閉長夜幽蘭坐復春猶疑挑錦字不見掩羅巾故¶
物空在目蕭條生網塵¶
<pb:KR4h0160_WYG_078-68b>¶
虛窗明月滿芳砌綠苔滋花間時染翰尚憶解題詩寂¶
寞幽泉下貞心空自知¶
　　追和蕙蘭二首¶
小窗開盡碧桃枝憶得青鸞化去時昨夜秋風妒幽怨¶
夢中吹斷素琴絲¶
江上愁時復値春帶圍寛盡不冝身階前舊種櫻桃樹¶
日暮飛花故著人¶
　　駕發(以下/補遺)¶
<pb:KR4h0160_WYG_078-69a>¶
天門曉啟黄金鎖路馬遙翻碧玉蹄銀燭熒熒花外出¶
翠㽔冉冉栁邊迷千官劒珮屯雲合五衛旌旗擁日齊¶
後夜龍沙駐清蹕侍臣不寢聽晨雞¶
　　元日朝賀後聞赦¶
紫殿風雲㑹縉紳榮光又逐歲華新近時鐵馬清南海¶
昨夜金雞動北辰法令已行秦郡縣禮儀仍見漢君臣¶
獨勞聖主哀黔首還以殊恩慰遠人¶
　　安南使餽香分送諸公¶
<pb:KR4h0160_WYG_078-69b>¶
南越名香屑異才遠人持贈比璚瑰採經銅柱秋雲溼¶
薫對珠崖夕照開入朝喜見朱鳶定充貢還隨白雉來¶
久憶諸公喜分送却愁薏苡誤相猜¶
　　送蒙古潘學士¶
奎宿凝華協帝符龜圖呈畫照坤輿衣冠治定通重譯¶
竹帛文詞變六書分教巳從官獨冷致身寧論術猶疎¶
朝來鼓棹瀟湘去處處秋秔薦白魚¶
　　王氏山莊¶
<pb:KR4h0160_WYG_078-70a>¶
茅堂聞在斷厓居畊鑿眞疑與世疎黄石洞依秋樹冷¶
子房祠映古苔虚山人自述潛夫論吏部空留處士廬¶
見說田間多野興毎慚為客負犁鋤¶
　　寄王君實¶
北望衣冠憶省郎又隨車駕幸灤陽苑中苜蓿空騏驥¶
池上梧桐起鳳凰中使有時傳送酒近臣何處避含香¶
上林此日無來鴈吟罷題詩欲斷腸¶
　　送林彦廣祠南北鎭¶
<pb:KR4h0160_WYG_078-70b>¶
中使傳香下玉墀儒臣代祀出金閨旛幢北起開恒岳¶
舟楫東迴入㑹稽望海也知晨駐馬渡江休信夜燃犀¶
名山見説多仙氣應得從容散杖藜¶
　　和孔學文從奏延春閤¶
宫漏沈沈曉仗移衮衣當殿聽朝時風含雞舌飄青瑣¶
日射龍鱗動赤墀奏對御筵多密近退趨春院總委虵¶
喜聞近日稀游幸閤下儒臣出毎遲¶
　　送賀尚書致仕後赴召¶
<pb:KR4h0160_WYG_078-71a>¶
使者徴行立曉風宰臣傳詔守離宫關中舊憶留蕭相¶
江左今看起謝公路經琴峽秋聲滿天繞灤河御氣通¶
聞説至尊勞睿想莫令行色後賔鴻¶
　¶
　¶
　¶
　¶
　¶
<pb:KR4h0160_WYG_078-71b>¶
　¶
　¶
　¶
　¶
　¶
　¶
　¶
　元詩選二集卷十¶
