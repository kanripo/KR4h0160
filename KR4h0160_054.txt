# -*- mode: mandoku-view; -*-
#+TITLE: 元詩選
#+DATE: 2015-08-25 00:43:33.326032
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 初集卷五十四
<pb:KR4h0160_WYG_054-1a>¶
欽定四庫全書¶
　元詩選初集卷五十四　　庶吉士顧嗣立編¶
　　張都事憲¶
　　　憲字思廉山陰人别號玊笥生負才自放走京¶
　　　師創言天下事衆駭其狂還富春山中一日升¶
　　　髙望逺呼所親謂曰亟去三日逃寇猝至死者¶
　　　五百餘家始悔不用生言張氏據呉辟為樞宻¶
　　　院都事呉亡變姓名走杭州思廉初薄遊四方¶
<pb:KR4h0160_WYG_054-1b>¶
　　　誓不娶不歸鄉里中遭兵亂混緇黃以自存晚¶
　　　寄食報國寺以死其琴操序曰干戈不息殆且¶
　　　十年余流連江湖閒幽憂憤奮不見中興涯際¶
　　　四方又無重耳小白之舉深山大澤所不忍言¶
　　　將仗劒軍門而可依者何在乃作琴操十二章¶
　　　以寄意其閔周操云平既自夷兮赧寧得不窮¶
　　　其懷燕操云秋草兮芊芊黃金臺兮夷為淵悵¶
　　　廣宇兮裂瓦望離宮兮生煙淚可盡兮目可穿¶
<pb:KR4h0160_WYG_054-2a>¶
　　　思昭王兮不可言思㢘師事楊㢘夫尤多懷古¶
　　　感時之作㢘夫曰吾用三體咏史古樂府不易¶
　　　到吾門惟張憲能之又曰吾鐵門稱能詩者南¶
　　　北凡百餘人求其似憲及吳下袁華軰者不能¶
　　　十人明成化初安成劉釬序其集曰思㢘與鐵¶
　　　崖諸君同為一時能言之士當元季擾攘志不¶
　　　獲伸才不克售傷時感物而洩其悲憤於詩此¶
　　　可謂思㢘之知己也巳¶
<pb:KR4h0160_WYG_054-2b>¶
　　秦鹿行¶
望夷宫中養秦鹿百二山河春草緑穿花尚作呦呦鳴¶
寧識外人須爾肉李斯父子牽黄犬上蔡東門志何淺¶
血汚雲陽腰領紅狡兔縱肥能幾臠閹髙貌軟足心路¶
稱馬獻君君不悟羣臣相視莫敢非只恐出言丞相怒¶
丞相怒秦祚移圅谷不守秦鹿馳髙才疾足爭逐之項¶
王叱咤起烏騅日千里逐之不得不肯止人疲馬困烏¶
江死沛公隠芒碭手劒三尺長網羅一舉圍咸陽扼其¶
<pb:KR4h0160_WYG_054-3a>¶
角刳其腸食肉寢皮傳後王秦鹿死走狗烹後人不用¶
悲韓彭帝王神器匪力爭炎炎火德多洪福前有髙皇¶
後文叔囘首平靈莽卓生漢業亦同蕉下鹿¶
　　鴻門㑹¶
雲成龍氣成虎椎鼓撞鐘宴真主披帷壯士髪指冠側¶
盾當筵請公舞白髮老臣心獨苦玊玦三看君不語五¶
星東井夜聨珠天狗欃槍落如雨鴻溝咫尺接鴻門千¶
里神騅一夜奔君不見龍泉影裏重瞳瞽玊斗聲中五¶
<pb:KR4h0160_WYG_054-3b>¶
體分¶
　　朱虚侯行酒歌¶
長樂宫中女天子盛設賔筵懽戚里百官侍坐莫敢違¶
諸吕諠闐笑聲起御史中丞不糾儀叔孫制作成虚禮¶
朱虚奉敕起行觴手提三尺昆吾鋼田歌聲振野雞伏¶
頸血光寒漢道昌¶
　　上元夫人詞¶
七月七日夜王母降漢宫上元何夫人儀衞畧與同頭¶
<pb:KR4h0160_WYG_054-4a>¶
作三角髻年可二十餘身著青霜袍坐擁紫霞車九雲¶
夜光冠六山火玊佩斂袂登殿階進向王母拜王母坐¶
止之呼與共良㑹翩翩三青鳥飛來綠窗歇口銜七蟠¶
桃甘脆勝氷雪劉郎非仙器内慾未斷絶懷核欲種之¶
開花待桃結一桃九千年徒爾縻歲月上仙啞然笑忽¶
逐綵雲滅¶
　　東門行¶
東都門外今古稀東宫二傅同日歸百官祖道設供帳¶
<pb:KR4h0160_WYG_054-4b>¶
敕賜黃金作酒貲歸來日日㑹親友盡賣賜金買醇酒¶
白頭剛傅(蕭望/之也)空勞勞一杯鴆羽不就獄博得君王祠¶
少牢¶
　　井底蛙(公孫/述)¶
清水令井底蛙鸞旗旄騎稱警蹕垂旒佩玊登龍車不¶
知天下本一家雌雄未決胡矜夸井底蛙井中小堂堂¶
東帝天日表南廡岸幘彼何心都布單衣笑君狡君不¶
見故人共卧嚴子陵一夜客星侵帝星何嘗解作木偶¶
<pb:KR4h0160_WYG_054-5a>¶
形¶
　　梁父吟(武侯成就關張勝晏子/殺三士多矣故反其詞)¶
伏龍隠南陽髙卧久未起不肯渡長江焉能涉漳水炎¶
炎火絶卯金刀巍巍土王當塗髙種瓜兒子不力戰織¶
履郎君無地逃伏龍一起捍坤軸雄據西南成鼎足十¶
年汗血戰𤣥黄五出王師爭九六萬人之敵兩熊虎百¶
戰辛勤事行伍河南河北漫稱雄不得袁曹一丸土伏¶
龍纔起帝業新千古君臣魚水親遂使真龍全羽翼風¶
<pb:KR4h0160_WYG_054-5b>¶
雲成就二將軍¶
　　南飛烏(曹/操)¶
南飛烏尾畢逋白頭啞啞將衆雛渭河西岸逐野馬(破/黄)¶
(巾/也)白門東樓追赤兔(擒吕/布也)冀豚(袁/熙)荆犬(劉/琮)肉不飽展翼¶
南飛向江表江東林木多俊禽不許南枝三匝遶老烏¶
莫侮髯郎小髯郎詎讓老烏老東風一炬烏尾焦不使¶
老烏矜觜爪老烏自謂足姦狡豈信江湖多鷙鳥捽烏¶
頭啄烏腦不容老烏棲樹枝肯使蛟龍戲池沼(赤壁/之戰)釋¶
<pb:KR4h0160_WYG_054-6a>¶
老烏未肯搏紫髯大耳先相攫河東老羽雲外落(雲長/死)¶
老烏巢成哺銅雀¶
　　縛虎行¶
白門樓下兵合圍白門樓上虎伏威㦸尖不掉丈二尾¶
袍花已脫斑斕衣捽虎腦截虎爪眼中視虎如貓小猛¶
跳不越當塗髙血吻空腥千里草養虎肉不飽虎饑能¶
噬人縛虎繩不急繩寬虎無親座中叵信劉將軍(先/主)不¶
縱猛虎食漢賊反殺猛虎生賊臣食原(丁/)食卓(董/)何足¶
<pb:KR4h0160_WYG_054-6b>¶
嗔¶
　　夕陽亭(晉裴楷惡賈充薦充督秦凉諸軍充問計/於荀朂曰辭之實難獨結婚太子可不辭)¶
　　　(而自留矣充妻遂賂楊后左/右納其女南風果留不遣)¶
百官供帳紛營營夕陽亭西誰逺行充閭之子專閫鉞¶
仗節萬里西南征結婚一語聾天耳既鑿凶門行復止¶
衞家五美空善評姦謀仍落三豎子君不見鬼公怒攝¶
項城軍殘喘聊延衞府勲枯木劒鋒金屑酒天刑猶脱¶
廣成君¶
<pb:KR4h0160_WYG_054-7a>¶
　　玩鞭亭(晉王敦在姑孰明帝出看敦營敦夢覺逐/帝帝以馬鞭與老姥及追者至問姥玩鞭)¶
　　　(帝遂去/追不及)¶
畸烏壓營營作聲紅光紫電圍金鉦黄鬚小龍馬上笑¶
白首饑豺夢裏驚老奴怒擲珊瑚枕追兵起合琉璃井¶
巴馬東歸疾似風道傍遺糞如氷冷健児空玩七寳鞭¶
荆臺老姥功誰傳¶
　　胭脂井(陳後/主)¶
胭脂井瑪瑙甃琉璃闌黄金轆轤銀綆寒桃花小波下¶
<pb:KR4h0160_WYG_054-7b>¶
無底雌龍古怨沈紅水妖姬不作井中鬼玉樹飛花落¶
如雨¶
　　代魏徵田舎翁詞(鐵崖楊先生以殺田舎翁為文/皇根心語葢徵好直諫忤意者)¶
　　　(數矣是必有弗堪其直者故怒曰㑹須殺此田/舎翁不覺其言之出口也此則是也然謂徵東)¶
　　　(宮臣節之虧故為太宗所薄而呼為田舎翁者/此則非也徵能入夢於太宗而不能自明其事)¶
　　　(故代田舎翁詞/補徵諫錄云)¶
臣本山東農臣誠田舎翁臣以隋末亂出仕蒲山公蒲¶
山愎諫自用故臣言不用臣計不從百萬糧一日盡百¶
<pb:KR4h0160_WYG_054-8a>¶
萬衆一夕空力屈事去歸山東臣義不忍棄故土事仇¶
充相隨西來朝真龍先帝不臣識大臣不臣通故臣上¶
書自請安山東山東歸皇圖授臣洗馬之職在東宫東¶
宫多不德兄弟不相容臣教太子翦黑闥親元戎又教¶
太子除陛下太子不臣庸太子既死先帝命臣聼陛下¶
處分臣安敢效匹夫小諒自與逆黨同陛下以臣盡心¶
所事赦臣死罪除臣秘書登臣政府爵位崇臣於是感¶
激時時進諫開皇衷陛下幸而時聼臣言以致四海太¶
<pb:KR4h0160_WYG_054-8b>¶
平年穀豐使陛下功德及堯舜則臣心喜小有過失則¶
臣心忡是以不四年中而有三代風陛下初年誠心聼¶
諫故天耳聰今聼諫不逮昔故天耳聾往以未治為憂¶
故人心悦今以既治為安故威德隆往日用臣言賜臣¶
以黄金甕天廏驄輟殿材構臣屋與墉今日以人言仆¶
臣墓碑停臣子婚為惠胡不終喜臣則謂嫵媚惡臣則¶
詈臣田舎翁陛下不宜以喜怒毁譽損厥躬臣薦侯與¶
杜謂其才畧雄臣豈阿黨預知其終凶臣録諫疏草前¶
<pb:KR4h0160_WYG_054-9a>¶
後三百封欲使後世知陛下能聼諫致時雍豈欲賣直¶
歸過為己功避嫌焚草徒足恭臣幸而身先朝露使臣¶
不幸恐不免隨比干侣龍逢獨不記臣言良與忠胡為¶
乎㑹須殺此田舎翁田舎翁豈畏死但惜陛下既殺張¶
亮又誅劉洎翦刈大臣如刈蓬臣不願陛下祠少牢立¶
仆石但願陛下養氣質除内訌毋以喜怒存諸胷大臣¶
無災帝德穹社稷無虞王業鴻千秋萬歳為唐宗老臣¶
不諱田舎翁於乎老臣不諱田舎翁¶
<pb:KR4h0160_WYG_054-9b>¶
　　聖母神皇詞(則/天)¶
東風未燥昭陵土感業尼稱天下母唐室山河忽變周¶
李氏兒郎更姓武洛水泱泱出寳圖黄金爛爛鑄天樞¶
五王不入迎仙院二豎能㤀受命符君不見漢家元后¶
號文母廟食從來姪祀姑¶
　　匡復府¶
揚州都督開三府十萬强兵猛如虎駱生長檄魏生謀¶
大義精忠照千古山東豪傑望旌旗蓄縮江淮立伯基¶
<pb:KR4h0160_WYG_054-10a>¶
莫指金陵圖王氣石梁鴉噪髑髏悲¶
　　雙廟詞¶
睢陽戰敗血飄杵力屈猶思為厲鬼𤣥元祠前哭一聲¶
朝食愛姬莫羅䑕唐家宫殿秋草生二十一陵如掌平¶
獨遺雙廟門前石日有行人來繫牲¶
　　大腹兒¶
麀巫夜禱軋犖山淫光下燭穹廬寒柳城胡兒不敢睡¶
四野惡聲嗁狗犴猪龍怒磔老梟腹鱗甲粗疎頭角秃¶
<pb:KR4h0160_WYG_054-10b>¶
婪酣大肚三百斤偷得真龍半分福平盧寳刀未發硎¶
范陽氊帳先潛形(一作范陽氊帳妖潛/形平盧寳刀遲發硎)金雞口吐東北¶
赦青騾蹏作西南聲鳳凰池荒(一作/春池)金鏡破獬廌臺傾¶
(一作/霜臺)胡眼大東風野鹿嚼楊花白日妖狐登御座華清¶
玊甃湯作泉洗兒果撒黄金錢并刀剪綵十六幅錦䙀¶
壓碎宫娥肩象牀夜冷嬰兒哭猪龍爪破金訶玊香齦¶
不痛荔枝漿雄心已飽雞頭肉長安天奪蜜口臣銅頭¶
鬼鼔漁陽塵赤心一夜變胡腹二十四郡都(一作/俱)無人¶
<pb:KR4h0160_WYG_054-11a>¶
潼關夜漏雞聲早馬嵬坡下氷山倒劒門西寄杜䳌巢¶
練帶玊環埋翠草嘉山土門勤戰功猪兒帳下屠猪龍¶
旄頭星落大腹破機上鸞刀一尺紅(此詩一刻成/廷珪恐誤)¶
　　餞梁王¶
夀春殿延喜樓梁王欲歸天子留樓前百戲排倡優百¶
官陪宴酬未休梁王上馬樓上頭梁王東歸天子愁天¶
子愁梁王喜鴟梟暗移傳國璽碭山王氣瓏瑽起皇后¶
捧金巵天子歌栁枝家亾國破無多時(讀此不覺涕泗/横流恨不剚刃)¶
<pb:KR4h0160_WYG_054-11b>¶
(賊臣以/快其心)河東鴉兒獨眼窺紇干凍雀死不飛灞橋送客¶
那得知¶
　　李天下¶
沙陀一夜鴉兒死夾寨隄邊黄霧起三枝誓箭挂馬鞍¶
誓與先王刷遺恥六年河上幾辛苦纔得河南一丸土¶
盧龍悖子雖剖心耶律跳梁猶未虜櫛風沐雨壯志荒¶
傅粉塗朱樂未央癩梟本為太原孽驕子都化邯鄲倡¶
歌吳歈習趙舞吹玊笙擊花鼓十萬貔貅介胄雄三千¶
<pb:KR4h0160_WYG_054-12a>¶
粉黛煙花主呼優名李天下龍頰輕批面如赭法刀不¶
斬敬心磨鏡破銅光解如瓦魏州總管著柘黄門髙流¶
矢生金瘡劉尼不進銀缾醴鳳瑟鸞箏殉龍體君不見¶
鐵鎗將軍有先知鬭雞咬犬呼小兒¶
　　陳橋行¶
唐宫夜祝邈佶烈憂民一念通天闕帝星下射甲馬營¶
紫霧紅光掩明月殿前㸃檢作天子方頤大口空誅死¶
重光相盪兩金烏十幅黄旗上龍體中書相公掌穿爪¶
<pb:KR4h0160_WYG_054-12b>¶
不死不忍秘鴻寳畫瓠學士獨先幾禪授雄文袖中草¶
君不見五十三年血載塗五家八姓相吞屠陳橋亂卒¶
不擁馬撫掌先生肯墜驢¶
　　金櫃書¶
約誓書金櫃藏不鑒柴家幼兒祚不長弟兄子姪相繼¶
作書記署名傳晉王金櫃書藏禍府肘腋奇兇起慈母¶
深宫燭影夜無人漏下嚴更天四鼔寡婦孤兒不敢嗁¶
戳地有聲金柱斧太平王子著龍衣定䇿元勲孰敢非¶
<pb:KR4h0160_WYG_054-13a>¶
藝祖有靈君莫急朱牌金字火羊飛¶
　　一綱謡(李/綱)¶
一綱舉萬目張建炎帝開重光首竄賣國牙繼誅易姓¶
王募軍買馬事戰備誓為吾君復舊疆忤汪黄七十五¶
日中書堂奉祠已落張公章(浚/)嗟乎一綱去萬目弛邊¶
馬長驅飲江水張公督戰方未已張公督戰方未已¶
　　岳鄂王歌¶
君不見南薰門鐵鑪步神矛丈八舞長蛇雙練銀光如¶
<pb:KR4h0160_WYG_054-13b>¶
雨注又不見鐵浮屠拐子馬斫踁鋼刀飛白霜貫陣背¶
嵬紛解瓦義旗所指人不驚王師到處壺漿迎兩河忠¶
義望風附襄鄧荆湖唾手寧朱仙鎮上馬如虎百戰經¶
營心獨苦賜環竟壞迴天功巻斾歸來卧樞府錢塘宫¶
殿春風輕嬌兒安宴醉未醒徒令功臣三十六舞女歌¶
兒樂太平虎頭將軍面如鐵義膽忠肝向誰説只將和¶
議兩封書往拭先皇目中血將軍將軍通軍術君命不¶
受未為失大夫出疆事從權鐵馬長驅功可必功成解¶
<pb:KR4h0160_WYG_054-14a>¶
甲面赤墀拜表謝罪死不遲惜哉忠義重山岳智不及¶
此良可悲烏乎肆讒言加毒手申王心循王口蘄王湖¶
上乘驢走五國城頭帝鬼嗁健兒相酌平安酒¶
　　咸淳師相(賈似/道)¶
咸淳師相專軍國堂吏館賔供羽翼諸司百職聼使令¶
臺諫承顔言路塞輪舟五日一入朝湖山佳處多逍遥¶
䛕言佞語頌功徳邊事軍聲聼寂寥半閒堂連多寳閣¶
歌姬舞妓相懽樂十年國勢盡傾摧猶謂師臣堪付託¶
<pb:KR4h0160_WYG_054-14b>¶
師臣師臣躬督兵珠金沙頭羅一聲十三萬人齊解甲¶
寡婦孤兒俱北行君不見黯淡溪流東復東木棉花開¶
生悲風師臣不忍馬革裹厠上有人能拉胷¶
　　厓山行(已上/詠史)¶
三宫銜璧國步絶燭天炎火隨風滅間關海道續螢光¶
力戰厓山猶一決午潮樂作兵合圍一字舟崩遂不支¶
檣旗倒仆百官散十萬健兒浮血屍皇天不遺一塊肉¶
一瓣香焚海舟覆猶有孤臣卧小樓南面從容就刑戮¶
<pb:KR4h0160_WYG_054-15a>¶
　　行路難¶
行路難前有黃河之水後有太行之山車聲宛轉羊腸¶
坂馬足蹭蹬人頭關白日叫虎豹腥風嗁狗犴拔劒顧¶
四野使我摧心肝東歸既無家西去何時還行路難重¶
咨嗟乞食淮隂市報仇博浪沙一劒不養身千金徒破¶
家古來未際皆紛拏行路難多岐路馬援不受井蛙囚¶
范増已被重瞳誤良禽擇木乃下棲不用漂流歎遲莫¶
　　將進酒¶
<pb:KR4h0160_WYG_054-15b>¶
酒如澠肉如陵趙婦鼔寳瑟秦妻彈銀箏歌兒舞女列¶
滿庭珊瑚案玻瓈罌紫絲步障金雀屏客人在門主出¶
迎蓮花玊杯雙手擎主人勸客客勿停十圍畫燭夜繼¶
明但願千日醉不願一日醒世間寵辱何足驚珠萬斛¶
金千籝來日大難君須行胡不飲此長命觥劉伯倫王¶
無功醉鄉深處了平生英雄萬古瘞黄土惟有二子全¶
其名¶
　　房中思¶
<pb:KR4h0160_WYG_054-16a>¶
紅象作小梳髻龍盤漆髮香泥擣守宫染透桃花骨白¶
馬不歸來倚牀弄紅拂桂隂緑團團坐對玲瓏月¶
　　銅雀妓¶
陵樹日沈西秋風石馬嘶芳尊傾繐帳詎肯濕黄泥慘¶
慘笙歌合遥遥望眼迷玊人脆如草能得幾囘嗁¶
　　火府告斗¶
黄巾騎馬騰紅雲綠章細書天篆文芙容小冠切白玉¶
伏地夜奏中天君灼灼桃花映羊首電繞魁罡百怪走¶
<pb:KR4h0160_WYG_054-16b>¶
九皇一笑帝車移銀鹿作羓霞注酒玊衡閃爍招摇光¶
人間塵土何茫茫石家買得綠珠笑五雲蹋地椒壁香¶
短衣吹秋車武子乾抱流螢照書紙虚空喉舌正司權¶
杳杳冥冥注生死¶
　　端午詞¶
榴花照鬟雲髻熱蟬翼輕綃香疉雪一丈戎葵倚繡窗¶
雨足江南好時節五色靈錢傍午燒綵勝金花貼鼓腰¶
段家橋下水如潮東船奪得西船標櫂歌聲靜晚山綠¶
<pb:KR4h0160_WYG_054-17a>¶
萬鎰黃金一日銷¶
　　白苧舞詞¶
吳宫美人青犢刀自裁白苧製舞袍輕雲冉冉白勝雪¶
激楚一曲囘風髙九雛鳳釵篸紫玉長裙窄腰蓮歩促¶
翩翻素袖啟朱櫻金籠鸚鵡飛來熟館娃樓閣摇春暉¶
臺城少年醉㤀歸璚窗綺户鎻風色桃樹日長蝴蝶飛¶
傾城獨立世希有罷吟綠水停楊栁急管繁絃莫苦催¶
真珠賸買烏程酒¶
<pb:KR4h0160_WYG_054-17b>¶
　　夜坐吟¶
蜻蜓頭落鐙花黑瓦面寒蟾弄霜色玊壺水動漏聲乾¶
夜冷蓮籌三十刻蓬頭兒子凍磨墨欲拾羈懷尋不得¶
起看庭樹響風箏斗杓墮地天盤側¶
　　秋夢引¶
翠翹半軃雙飛鳳轆轤金井懸銀甕萬絲翠霧刷鴉光¶
兩㸃秋波和淚送芙容帶露不忍折鸚鵡隔籠時自哢¶
多情宋玊正悲秋故放香魂入秋夢¶
<pb:KR4h0160_WYG_054-18a>¶
　　楊花詞¶
東風吹春春不醒桃花杏花空娉婷萬絲剪緑暗如霧¶
千里相思長短亭亭前女兒十六七手挽柔條背春日¶
六街馬蹄蹋黄塵雪花漫天愁殺人¶
　　出自薊北門行¶
出自薊北門遥望瀚海隅黄沙落寒鴈衰草號雄狐河¶
水血成氷土塚碑當塗乃知古戰場本是賢王都武皇¶
昔按劒一怒萬骨枯半夜下兵帖六郡皆讙呼將軍各¶
<pb:KR4h0160_WYG_054-18b>¶
上馬百道追匈奴羊馬滿大野萬帳收穹廬英英長平¶
侯六騾走單于至今青史上猶壯武剛車¶
　　當壚曲擬梁簡文帝¶
初八月上絃十五月正圓當壚設夜酒客有黄金錢懽¶
濃易得曉别逺動經年相送大隄上舉杯良可憐¶
　　胡姬年十五擬劉越石¶
胡姬年十五芍藥正含葩何處相逢好并州賣酒家面¶
開春月滿眉抹逺山斜一笑既相許何須羅扇遮¶
<pb:KR4h0160_WYG_054-19a>¶
　　春晝遲¶
樓觀參差半空起縹緲闌干煙霧裏緑萍一道浸鴛鴦¶
笑聲只隔桃花水栁下粉牆斜靠街當晝紅門半扇開¶
遊絲冉冉挂簷角燕子一雙何處來¶
　　江南弄¶
茭尾蒲芽水新足沙暖小桃紅夾竹誰家燕燕倦東風¶
戢翼畫梁春睡熟螭頭舫子載&KR0812;醁勿惜千金買詞曲¶
明朝風雨蔽九川千里江南芳樹緑¶
<pb:KR4h0160_WYG_054-19b>¶
　　哀亡國¶
買桑餧蠶絲不多鑿洼種藕蓮幾何廣陵夜月璚花宴¶
結綺春風玊樹歌君不見黑頭江令承恩早白髪蕭娘¶
情未了狎語淫人夢不醒宫城緑遍王孫草昏昏黄霧¶
塞宫門白練寒生玊頸痕錦繡江山春似畫幾傷風雨¶
弔迷魂¶
　　瑶池曲¶
曼倩嗁饑桃未熟綺窗珠樹層隂緑上清童子晝臨闗¶
<pb:KR4h0160_WYG_054-20a>¶
鸞尾埽雲方種玉芙容畫闌春晝長簫韶一派起囘廊¶
八龍未暇送周穆三鳥遽能迎漢皇風雨蒼蒼隔(一作/蔽)¶
𤣥圃不勞西望祠王母贈君桃核大如杯歸植茂陵陵¶
上土¶
　　襄陽白銅鞮曲¶
襄陽白銅鞮下蹋揚州郭可憐揚州兒棄戈甘面縛大¶
隄女兒何命薄青年坐失榮華樂蕩子功成未肯歸閉¶
門三月楊花落¶
<pb:KR4h0160_WYG_054-20b>¶
　　神弦十一曲(録/三)¶
　　　聖郎¶
雙頭牡丹大如斗簇金小帽銀花鏤緑鬭長眉丹激脣¶
白馬黄衫灌江口平頭奴子金絲髪六尺竹弓開滿月¶
神獒帖尾卧牀前頑蛟尚染刀鐶血靈風颸颸石犀吼¶
呉船楚舵紛搔首紅雲忽報七聖來蜀波水色濃於酒¶
　　　青溪小姑¶
香鑪盤盤青霧起靈帷撒動金錢紙練帶斜垂八尺氷¶
<pb:KR4h0160_WYG_054-21a>¶
纒項白蛇神色死青溪小姑雙露乳起著神衫代神語¶
花裙繡袴蹋旋風雙袖翻飛小蠻舞西山日落雲冥冥¶
金龍畫燭鐙光青土妖木魅作人立古壁空廊聞履聲¶
繁絃嘈雜社鼓吼體挂羊腸磔牛首扶神上馬送神歸¶
老狐醉卧簷前栁¶
　　　湖龍姑¶
洞庭八月明月寒湖龍捧出玻瓈盤湖風忽來浪如山¶
銀城雪屋相飛翻白鼉樹尾月中泣倒卷君山輕一粒¶
<pb:KR4h0160_WYG_054-21b>¶
浪花拍碎囘仙樓萬斛龍驤半天立雨師騎羊轟晝雷¶
紅旗照波水路開青娥鬒髮紅藍腮紫絲絡頭垂黄能¶
神絃調急龍姑來¶
　　天狼謡¶
煌煌天狼星芒角射參昴獨步天東南&KR0177;煜竟昏曉天¶
弧不上弦金虎歛牙爪萬里食行人白骨遍荒草火爇¶
烏龍岡血染朱雀航列宿不盡力五緯分乖張戍客困¶
疆埸荷戈涕成行誰為補天手為洗日重光¶
<pb:KR4h0160_WYG_054-22a>¶
　　子夜呉聲四時歌四首¶
朱雀街頭雨烏衣巷口風飛來雙燕子不入景陽宫為¶
問秦淮女還知玊樹空¶
湖上水雲緑荷花十里香咿啞木蘭櫂驚起睡鴛鴦䳄¶
雄兩分去不覺斷人腸¶
白苧鴉頭韈紅綾錦靿靴玉階零露冷差折鳳仙花去¶
去蕩遊子秋深不念家¶
瓦上松雪落鐙前夜有聲起持白玊尺呵手製呉綾䌥¶
<pb:KR4h0160_WYG_054-22b>¶
紉(一作/得)征袍縫邊庭草又青¶
　　估客行二首¶
發舟石頭城繫舟梅根渚江月夜寥寥照見家人語¶
割裳製家書刺指題日月不知何時到但記今朝發¶
　　紅門曲¶
紅門欲開人漸稀棲烏啞啞漫天飛西宫寳燭明如晝¶
玊筵圍坐諸嬪妃黄羊夜剝博兒赤金椀銀鐺進炰炙¶
銀漢依㣲白玊橋隔花宫漏夜迢迢内城馬嘶丞相朝¶
<pb:KR4h0160_WYG_054-23a>¶
　　富陽行¶
摇首上馬金鞭揮山頭白旗如鳥飛西來萬騎蜜蜂蟻¶
四面鼓聲齊合圍金城木柵大如斗五百貔貅誇善守¶
鐵關不啟火筒焦力屈花猺皆自走城南城北血成窪¶
十里火雲飛火鴉將軍豪飲不追殺掠盡野民三百家¶
　　燭龍行¶
燭龍燭龍女居隂山之隂大漠之野視為晝瞑為夜吸¶
為冬嘘為夏虵身人面髪如赭銜珠吐光照天下天地¶
<pb:KR4h0160_WYG_054-23b>¶
寬日月小烏兔盤旋行不了窮隂極漠無昏曉女代天¶
光補天眇女乃不知日被黑子遮月為妖蟇食五緯無¶
精光萬象盡奪色下氏媕菼皆昏惑燭龍燭龍代天職¶
胡不張爾鬛奮爾翼磨牙礪爪起圖南遍吐神光照南¶
極補缺兔無損傷正畸烏不傾昃妖蟇黑子紛誅殛重¶
光重輪開萬國胡為藏頭縮尾窮隂北坐視乾坤黯然¶
黑乾坤若崩摧吾恐女龍有神無處匿¶
　　白翎雀¶
<pb:KR4h0160_WYG_054-24a>¶
真人一統開正朔馬上鞮鞻手親作敎坊國手碩德閭¶
傳得開基太平樂檀槽&KR1947;谺鳳凰齶十四銀鐶挂氷索¶
摩訶不作兜勒聲聼奏筵前白翎雀霜皬皬風殻殻白¶
草黃雲日色薄玲瓏碎玉九天來亂撒氷花灑氊幕玊¶
翎琤珄起盤礴左旋右折入寥廓崒嵂孤髙繞羊角啾¶
啁百鳥紛參錯須㬰力倦忽下躍萬㸃寒星墜叢薄䂮¶
然一聲震龍撥一十四絃喑一抹鴐鵝飛起莫雲平鷙¶
鳥東來海天闊黄羊之尾文豹胎玉液淋漓萬壽杯九¶
<pb:KR4h0160_WYG_054-24b>¶
龍殿髙紫帳暖蹋歌聲裏懽如雷白翎雀樂極哀節婦¶
死忠臣摧八十一年生草萊鼎湖龍去何時囘¶
　　倀魂嗁血行¶
白面於菟行偃草雄劒為牙㦸為爪夜越鐵關吞九牛¶
弱婦嬰兒眼中飽郊原十里吹腥風白骨塞途秋草紅¶
肝腸挂樹野鴉噪鬼火照城人跡空嗚呼獵師心力巧¶
藥箭無功機發早舊魂走抱新魂嗁一夜黑風天亦老¶
　　盂城吟¶
<pb:KR4h0160_WYG_054-25a>¶
盂城如斗復如鐵百萬天兵半魚鼈狼星爥地響晴雷¶
白馬將軍夜流血匣中寳劒寒生雷一擊能令太山缺¶
怒提往斷落星丸獻與師臣補天裂¶
　　集賽行¶
集賽兒郎年十八手中弓箭無虚發黄昏偷出齊化門¶
大王莊前行劫奪通州到城四十里飛馬歸來門未啟¶
平明立在白玉墀上直不曽違寸晷兩廂廵警不敢疑¶
留守親姪尚書兒官軍但追上馬賊星夜又差都指揮¶
<pb:KR4h0160_WYG_054-25b>¶
都指揮宜少止不用移文捕新李賊魁近在王城裏¶
　　桃花馬歌¶
房星下飲瑶池清神光夜化花龍精東風滿背騎不得¶
冰痕淨洗黄魚腥斑斑朱英點晴雪滴滴真珠汗疑血¶
髙蹏蹴蹋花雨香仰面嘶春春正熱周家穆滿遊𤣥圃¶
萬里西馳覲王母青絲繫樹摇玊珂錦繡叢中五雲舞¶
歸來復入𤣥都觀紫陌韶華政零亂天閑不數連錢驄¶
路人只作文彪看天台九曲溪流芳解鞍春水浮丹光¶
<pb:KR4h0160_WYG_054-26a>¶
劉郎牽入落花去撲面玊鞭蝴蝶忙風流自許王武子¶
未信叔癡癡不語千年駿骨作銅聲燕昭臺髙金似土¶
　　二月八日遊皇城西華門外觀嘉孥弟走馬歌¶
春風壓城紫燕飛繡鞍寳勒生光輝軟沙(一作/莎)青草(一/作)¶
(青/)平似鏡花雨滿巾風滿衣潛蛟雙綰玉抱肚朱鬛分¶
光散紅霧金龍五爪蟠彩袍滿背真珠撒秋露生猨俊¶
健雙臂長左脚蹋(一作/撥)鐙右蹴韁銅鐃四扇遶十指玊¶
聲珠碎金琅璫黄蛇下飲電掣地錦鷹打兔起復墜袖¶
<pb:KR4h0160_WYG_054-26b>¶
雲突兀鞍面空銀甕駞囊兩邊縋西宫綵樓髙插天鳳¶
凰繚繞排神仙玉皇拍闌誤一笑不覺四蹏如迸煙神¶
駒長鳴背凝血郎君轉面醉眼纈天恩翦下五色雲打¶
鼓歸來汗如雪(原評云嘔出錦心可與桃花/爭奇決非驢上詩人語也)¶
　(附宛平主簿騮馬歌序云宛平火主簿堂訪余於大/都雙橋里指其所乘騮馬曰能騎此否余笑曰虎則)¶
　(不能若馬也余固能之矣適翰林承㫖汪闊台從騎/三十餘自西而東既過余乃執䇿就馬足甫及鐙則)¶
　(已奮迅馳突入翰林隊中矣羣馬辟易于煙塵中但/聞翰林厲聲曰好馬南馳至雙橋越塹而過俯身就)¶
　(&KR3391;韁比及手已馳過樞宻院街矣遂縱轡至哈達門/而囘主簿訝余久不返騎他馬來追遇于天師菴執)¶
<pb:KR4h0160_WYG_054-27a>¶
　(手大笑並轡歸飲漏下初鼔乃散觀此可/見玊笥生一片雄心前所評固不虚矣)¶
　　烏拉海元帥斬新李行¶
中原惡少稱新李八尺長軀勇無比鐵槍丈二滚銀龍¶
白面烏騅日千里攻州劫縣莫敢攖烏羊渾脫縵胡纓¶
輕車壯士三十兩戰則為陣屯為營殿前將軍不敢搏¶
羽林孤兒甘受縛栁林道上掠寳車獨樹堆邊劄氊幕¶
吐蕃老帥西南來虎頭不挂三珠牌弊裘羸馬失故態¶
寳刀繡澀盔生埃步入中書謁師相願請(一作/借)長纓三¶
<pb:KR4h0160_WYG_054-27b>¶
百丈生縛凶魁獻至尊不使朝廷乏名將相臣入奏大¶
明宫玊音特賜天廏驄親軍百騎備兩翼綵旗盡出東¶
華東硬弓二石力逾弩長驅夜走涿城下土岡無樹(一/作)¶
(處/)著伏兵兩陣相當如怒虎彎彎弓弰抱團月點㸃槍¶
尖飛急雪神騅未隨白羽仆賊顱巳逐青萍缺一騎平¶
原報㨗歸天狗有聲流作血¶
　　北庭宣元杰西番刀歌(此刀乃江浙平章教/化公征淮西所佩者)¶
金神起持水火齊煅鍊隂陽結精鋭七月七日授冶師¶
<pb:KR4h0160_WYG_054-28a>¶
手作鉗鎚股為礪一千七百七十鋒脊髙體狹刀口洪¶
龍飛蛟化歳月久阮師舊物今無蹤&KR0561;哇繡鑌柔可曲¶
東倭純鋼不受觸賢侯示我西番刀名壓古今刀劒録¶
三尖兩刃圭首圓劒脊䵝䵝生黑煙朱砂斑痕㸃人血¶
雕青皮軟金鉤聨唐人寳刀誇大食於今利器稱米息¶
十年土涮松紋生戎王造時當月蝕平章遺佩固有神¶
朱髙固始多奇勲三公重器不虚授往繼王祥作輔臣¶
　　戲贈乍浦税使歌¶
<pb:KR4h0160_WYG_054-28b>¶
去年四月雨如竹錢幣不行百姓哭故人走馬初一官¶
日日誅求征税足今年四月雨如箭海賊東來船著岸¶
土兵東走百姓空商征不成官吏散故人本是西河夫¶
殺賊得官心氣麤如何臨難乃無勇不敢東向鳴桑弧¶
君不見彭城劉寄奴長刀獨戰今非無(原評云詞氣豪/宕可以激立頽)¶
(靡/)¶
　　玊帶生歌(并/序)¶
　玊帶生端人也事文山丞相為文墨賔與同館謝先¶
<pb:KR4h0160_WYG_054-29a>¶
　生翱友善宋革丞相殉國死訃聞生與翱哭于西¶
　臺之下復憫宋諸陵暴露私相蓋覆識以冬青木¶
　而去後翱道卒生今歸㑹稽抱遺老人與秋聲子¶
　輩為寮中七客初宋上皇以丞相恩賜生紫衣玊¶
　帶至今不改其舊服生為人端厚强記默識不妄¶
　開口丞相素重之呼召不以名但曰玊帶生故作¶
　玉帶生歌¶
鸞刀夜割黑龍尾碾作端溪蒼玉砥花鑌鐵面一尺方¶
<pb:KR4h0160_WYG_054-29b>¶
紫霧紅光上書几銀絲雙纒玊腰圍翡翠青斑繡紫衣¶
金星鴝眼不敢現案上墨花皆倒飛景炎丞相魁龍牓¶
撫玩不殊珠在掌背銘刻骨四十四(文山硯銘丹書小/篆四十四字云紫)¶
(之衣兮緜緜玊之帶兮磷磷中之藏兮淵淵外之澤兮/日宣烏乎磨爾心之堅兮夀吾文之傳兮廬陵文天祥)¶
(造/)血録至今猶可想謝公古文今所師西臺一慟神血¶
垂獨持老瓦出門去冬青樹邊書憤詞天翻地覆神鬼¶
怒九廟成灰陵骨露廬陵忠魂上騎箕流落端生何所¶
寓抱遺老人生計拙愛把文章冩忠烈霜毫一夜電光¶
<pb:KR4h0160_WYG_054-30a>¶
飛不必矮桑重鑄鐵¶
　　夏葢山石鼔謡(鼓髙一丈徑三尺下有盤石/為足諺云石鼔鳴三吴兵)¶
臨平石鼔不自鳴直待蜀桐魚作形陳倉石鼔載文字¶
徒有鼔形無鼔聲夏葢之石或自鳴葢石一鳴三吴兵¶
嗚呼三吴十年厭干櫓不縁夏葢鳴石鼔¶
　　汎舟黃顙湖望梅山¶
汎舟黃顙湖望見梅仙山嵯峩結寳髻皛淼浮銀灣長¶
風蕩青蘋雪浪相飛翻魚龍現怪誕水怒山自閒詎知¶
<pb:KR4h0160_WYG_054-30b>¶
神靈意杳在虚無閒緬思學仙尉一去何時還幽姿不¶
可見髙風邈難攀落日動簫鼓把酒酬潺湲¶
　　冬夜聞雷有感¶
陽氣渙不收棃花開九月無何𤣥冬夜火靈飛列缺疾¶
雷故匉訇大雨久不輟頑雲聚復散淫風赤如血蟲豸¶
不入藏龍蛇競出穴寒威變融煥四序失故節胡為數¶
歲中雷向盛冬發委靡不執柄遂為羣隂竊及其不可¶
忍奮迅始一決乃於涸寒時䃱磹未肯歇龍戰久不解¶
<pb:KR4h0160_WYG_054-31a>¶
險難紛糾結既乖長養意愈使威權䙝天怒不終朝王¶
綱有時裂何能堯吾君調理繼稷契先事誅權奸以次¶
及羣孽假爾霹靂車為吾左黄鉞普天新號令坐使萬¶
國悦煌煌世祖業中道復光烈¶
　　秋日古城葉希聖見訪¶
夫君滄海來訪予清溪曲清溪窈而深佳氣散天旭塘¶
蒲澤新雨秋意冷可掬鳥鳴萬山靜猿下雙樹緑相看¶
語清晤(一作朅來/晤語清)餘響起空谷坐久神宇閒斜陽在髙¶
<pb:KR4h0160_WYG_054-31b>¶
木¶
　　於潛點砦經托和齊右丞戰地¶
路迴山麓交直壁萬仞立浮嵐滴空翠下浸澄泓濕長¶
巒拱天嶽壞道駛磵急眷彼巖險勢一夫自敵十要地¶
不力戰崩奔胡可戢哀哀左轄公馬革臥原隰孰知王¶
師重戴首奉賊級我來訪戰地一慟已莫及日入鬼燐¶
生隂風國殤泣¶
　　自臨安往富春過芝泥嶺示隨行李廵檢¶
<pb:KR4h0160_WYG_054-32a>¶
平明升肩輿相與東西征浮嵐翳逺道宛在雲中行連¶
山互低昂曲折如送迎接天蔽喬木澗與風爭聲前登¶
芝泥嶺雨意漸覺晴曈曨日色薄蕭瑟衣裳輕畏途見¶
鹿角髙砦屯鄉兵綵旗病目眩嚴鼔羈魂驚憑軾若夢¶
寐撫&KR1990;傷浮生顧謂李飛尉我行猶幾程¶
　　臨安道中先寄賽景初¶
朝入臨安山莫上由拳嶺周道無行蹤晴空斷飛影嚴¶
關固髙柵疉嶂列危屏荒坰斜日淡虚市野煙冷息肩¶
<pb:KR4h0160_WYG_054-32b>¶
坐茂樹瞑目發深省何庸(一作/事)馬蹄塵兵鋒迭馳騁¶
　　我有二首¶
我有騂角弓百步能破敵力强不受檠材美陋越棘時¶
能斃飛將萬騎莫敢逼翻翻鐵絲箭剡剡金𤓰鏑鼓寒¶
霜氣重應手響霹靂豈惟射渠魁眼中已無敵雄哉兩¶
櫜鞬儼若左右翼時來亦大用不偶直暫塞我弓雖少¶
置未許楚人得¶
我有鴈翎刀寒光耀冰雪神鋒三尺强落手斷金鐵在¶
<pb:KR4h0160_WYG_054-33a>¶
昔臨元戎志在除草竊怒來死不顧決眥肝膽裂老蛟¶
遶腰臥夜枕寒泉冽維時誠女賴豈忍時暫輟中途偶¶
棄置竟踐秋扇輟塵埋土花暗繡澀神氣滅思之終永¶
傷默坐慘不悦敢㤀漢宣詔不負吕䖍説金風吹秋郊¶
賊馬政侵軼又當攜女去舊義未遽絶莫瑩鸊鵜膏恐¶
汚荆卿血¶
　　席上¶
彼美璚林姬緑雲何盤盤清歌珠落斗妙舞玊成團風¶
<pb:KR4h0160_WYG_054-33b>¶
急酒暈薄月斜花露寒翦鐙續殘醉把䘲接餘懽雖非¶
長夜飲猶勝萬錢餐¶
　　送陳惟允¶
抱劒入帝都未知何所求觀其辭氣閒巳類朱阿游肝¶
膽正激烈既悲還復謳欲銷天下難先斷佞臣頭¶
　　送鐵厓先生歸錢塘(時新除江/西提舉)¶
團花染累吳蠶繭五色文綾出金翦海風吹度滕王宫¶
南浦西山畫簾卷天狗夜吠聲如雷東奎西壁昏煤炲¶
<pb:KR4h0160_WYG_054-34a>¶
土洲自可駕黄犢鐵箸何用畫寒灰牛酥煼花春未老¶
湖上同誰翦芳草真珠酒㵼紫蒲萄金錯刀鐫紅瑪瑙¶
六橋楊栁香霧湥吳娃一笑千黄金莫邪不作老龍舞¶
鐵管自成丹鳳吟軟輿送别湖源道江花照人日杲杲¶
長風吹送書畫船先生眼空方醉眠¶
　　唐五王擊毬圖¶
興慶宫前春正熱緑楊夾道花如雪毬門風起日西斜¶
五馬歸來汗成血潞州别駕醉眼纈雙袖傾欹擁岐薛¶
<pb:KR4h0160_WYG_054-34b>¶
申王按鞚宋王馳杖撲毬囊手親挈草平如掌馬力均¶
玉鞭十里不動塵黄門扶入五花帳大衾長枕姁家人¶
花蕚相輝雨氣寒樓中歌管漸䦨殘紫騮不蹋毬場路¶
萬里青騾蜀道難¶
　　中秋碧雲師送蟹¶
天風吹綻黄金粟簷前老兔飛寒玊客窗不記是中秋¶
但覺隣家酒漿熟泖田秋霽稻未鎌葦箔竹斷收團尖¶
紅膏溢齒嫩乳滑脆美簇簇橙絲甜無腸公子誇钁鑠¶
<pb:KR4h0160_WYG_054-35a>¶
兩㦸前驅終受縛靨心晝煖白玊臍䕫牟夜泣紅銅殻¶
麯生風度亦可憐且對霜娥供大嚼酒後髙歌遶碧雲¶
九峯一夜霜華落¶
　　青山白雲圖¶
青山青青白雲白一尺小溪千里隔扁舟檥岸不見人¶
雞聲何處秦人宅桃花流水春&KR0639;&KR0639;不識人間有戰塵¶
待得紫芝如掌大歸來甘作太平民¶
　　李嵩宋宫觀潮圖¶
<pb:KR4h0160_WYG_054-35b>¶
磁州夜走泥馬駒卧牛城中生緑蕪炎精炯炯照吳㑹¶
大築錢塘作汴都玊殿珠樓連翠閣七寳簾櫳敞雲幕¶
生移艮岳過江南不數東京舊懽樂茂樹盤盤迷緑雲¶
龍飛鳳舞峯巒奔玊牀下壓大江小海水正入東華門¶
木犀花開秋可數紞紞靈鼉振天鼓海門一線截江來¶
雪壁銀城晝飛舞呉商楚估千萬艘黄龍戰船頭尾髙¶
豈無海道走中上長驅逐北乘風濤煙霧蒼蒼繞城郭¶
屋瓦魚鱗互參錯百萬驕民事醉醺坐使中原厭羊酪¶
<pb:KR4h0160_WYG_054-36a>¶
因循六帝不復讎西風八月凭江樓攢宫人飲白骨恨¶
洪波不洗青衣羞邦基削盡師臣逐軹道人降子嬰哭¶
繡胷文錦蹋浪兒反首誰能報君辱廟子沙頭卓大旗¶
天吳縮頸不敢馳行人指墖話楊璉三十六宫秋草飛¶
　　題華山髙卧圖¶
蹇驢不蹋豐丘塵華山歸卧雲臺雲曲肱枕石且適意¶
世事耳邊殊不聞建隆天子小天下自起潛行風雪夜¶
經濟元臣不敢眠夜夜衣冠待車駕南征北伐事紛紜¶
<pb:KR4h0160_WYG_054-36b>¶
猛將四出貔貅軍盡取荆吳并蜀廣牀頭鼾睡只容君¶
　　周昉横笛圖¶
一婦跨鐙如習騎一婦鵠立類勇士一婦横笛坐胡牀¶
容貌衣裳畧相似髼䯳雲髻作懶狀丫鬟手擎紅錦囊¶
人言天寳宫中女我意棃園舊樂娼憶昔承平生内荒¶
宫中消息漸難藏昨宵一曲寧哥笛明日新聲滿敎坊¶
春嬌滿眼情脈脈喚起紅桃親按拍不將三弄作伊凉¶
濳把閒情訴秦虢聲悽調低承索索䂮然有聲如裂帛¶
<pb:KR4h0160_WYG_054-37a>¶
月落長安天四更六宫一夜梨雲白¶
　　太真明皇並笛圖¶
黑奴絃索花奴鼔譂奴撫掌閹奴舞阿環自品玊玲瓏¶
御手夷猶親按譜風生龍爪玊星香露濕櫻脣金縷長¶
莫倚花深人不見李謩側足傍宫牆(此詩見鐡崖集其/前尚有十六句截)¶
(去較/勝)¶
　　雙龍圖¶
雲谷道人手持一片東溪纑雲林散人為作雙龍出入¶
<pb:KR4h0160_WYG_054-37b>¶
清潮圖硯池濃磨五斗墨手塗脚蹋頃刻雲糢糊既不¶
為爬山引九子亦不作掣電吞雙珠但見一龍盤空偃¶
蹇飛下尾閭穴一龍攪海奮迅直上青天衢雄者筋脈¶
緊雌者腹肚麤雙衝交挺白玊柱兩角對樹青銅株宛¶
宛修尾卷蹴浪花白聶聶鉅甲挾拍(闕/)風烏性馴肯入¶
孔甲駕氣惡欲踢豐隆車張吻啖阿香舞爪挐天呉轟¶
霆時或取旱魃飛雨自足蘓焦枯寸池尺泊雖云不能¶
一日處十年未用猶可髙臥南陽廬雲谷子七寳鉢盂¶
<pb:KR4h0160_WYG_054-38a>¶
深袖手雲林子光環金錫且載(闕/)吾將倒三江傾五湖¶
洗餘百戰𤣥黄血盡率凡鱗朝帝都¶
　　題黑神廟¶
雄巫咂角神犀吼翻脚翩躚起筋斗血倀怒嚼葛黨刀¶
剝面腥風下天狗烏騅挐雲㨗飛豹金獸吞頭渾脱帽¶
青蛇丈八裊蠻旂北府新分南嶽號卷魚鴟吻髙插空¶
飛甍列棟紛青紅花裙草袴自膜拜白日椎鼔夜擊鐘¶
莫猺酋長不平賊十丈龜趺誇石刻既不能皁旂𤣥甲¶
<pb:KR4h0160_WYG_054-38b>¶
接武黑雲都漫綴竿旄半天黑君不見兖州祠鎮星㑹¶
稽借鬼兵井埋骸骨爛屍與雉堞平烏乎五花營千里¶
馬珠如礫金如瓦亾妻走妾各事仇三尺弓弦淚成把¶
黑神黑神何為者¶
　　投贈周元帥十韻¶
玊帳臨江近金城鎮海遥鼓聲秋動地劒氣夜衝霄露¶
下星河白風髙草木彫山寒旗獵獵沙靜馬蕭蕭左廣¶
初傳駕西船已畏燒五離纔散鼠六博又成梟豪傑乘¶
<pb:KR4h0160_WYG_054-39a>¶
時奮賢材早見招紫樞虚上座黄闥待清朝㑹見擒奸¶
操歸來醉小喬恩波門外栁長拂富春潮¶
　　寄天香師¶
圓帽頂紅毳方袍搭綘紗海龍邀早飯山鹿進秋花試¶
墨探倭紙尋泉鬬建茶時抛紅豆粒竹下喚頻伽¶
　　贈西僧¶
西離五印度東渡獨繩橋海若擎雙足天花上七條胡¶
經圅貝葉飯鉢繫㭨瓢囘首流沙路程途十萬遥¶
<pb:KR4h0160_WYG_054-39b>¶
　　鐙下有懷¶
憶昔童婆店髙屯坐夕曛樹聲呼出月石角礙囘雲野¶
雉穿花見清猿隔澗聞馬頭三四子曾縛故將軍¶
　　荅問湖源風土¶
湖源源上路東與浦陽連地勝藏春隖民居小有天秋¶
山紅入畫晴野白浮煙一道桃花水如今泊戰船¶
　　聞説¶
聞説江城破歸心夢裏驚肺肝從此熱手足近來輕春¶
<pb:KR4h0160_WYG_054-40a>¶
事愁花朶晨齋怯鼓聲平生慕王猛今日莫談兵¶
　　取青樓夜飲戲葉子肅¶
酒令傳觴急鐙花囓燭低山人清似水老子醉如泥天¶
黑月墮地水寒星在溪猶吹赤蹏紙照道畫樓西¶
　　送哲古心往呉江報恩寺¶
蘭若壓江橋長廊晝寂寥鳥嗁春後樹龍起定中潮花¶
雨隨風散茶煙隔竹消客程他日路清話借通宵¶
　　聽雪齋¶
<pb:KR4h0160_WYG_054-40b>¶
萬籟入沈冥坐深窗户明微于疎竹上時作碎瓊聲撲¶
紙春蟲亂爬沙夜蟹行袁安政無寐欹枕漏三更¶
　　大都即事六首¶
平章橋上日光禄寺前春楊栁緑垂地桃花紅照人粉¶
香迷醉袖草色妒行輪屠狗悲歌者空埋泉下塵¶
三月西山道春風平則門繡鞍紅叱撥氊帽黒崑崙衣¶
襆分香裹壺缾借火温醉歸楊栁月緑霧掩黄昏¶
小海春如畫斜街曉賣花連錢遊子騎斑竹美人家襖¶
<pb:KR4h0160_WYG_054-41a>¶
色摇紅段鞶香鬬蠟茶額黄斜入鬢側髻半翻鴉¶
楊栁莫鴉嗁鐘樓日又西小車隨客散歸馬望塵嘶碧¶
瓦差宫樹金波溢御隄時平足行樂誰問醉如泥¶
紅雪㸃綿袍青樓酒價髙朱絲紅欏桫玉斗紫葡萄春¶
餤行綾卷秋醃割佩刀簾鉤風不定觸損&KR1870;翎毛¶
千步廊前月朦朧照御街風簷鳴寳鐸雷板耀金牌城¶
影平鋪地樓隂半上階誰家吹短調一夜亂春懷¶
　　感古¶
<pb:KR4h0160_WYG_054-41b>¶
關内收三傑淮南養八公金成幽血碧龍起瑞雲紅過¶
眼王章碎囘頭帝業空惟餘白楊樹一類響悲風¶
　　寄馬將軍¶
馬服古名將孤軍鎮海壖射鵰天雨血抜槊地飛泉箏¶
手調銀甲花奴遞玉鞭虎營鐙火夜自注十三篇¶
　　寄中山隱講師¶
問訊山中隱中山第幾重風廊廵夜虎雲鉢聽經龍流¶
水千溪月寒巖一樹松無因淨查滓來共上堂鐘¶
<pb:KR4h0160_WYG_054-42a>¶
　　簡顧明府¶
水國差徭重江城廬舎稀曉星懸印出春雨勸農歸官¶
馬哦新月公庭散夕暉欲知通守痩但視野人肥¶
　　贈張習之¶
膏雨晝㢘纎鑪煙不隔簾燕泥侵玉麈蛛網挂牙籤夜¶
枕花頻妒春衫酒半淹緑窗人散後明鏡摘風髯¶
　　立仗馬¶
照夜上狻猊霜毛鐵鑿蹏春風金絡腦小雨錦障泥御¶
<pb:KR4h0160_WYG_054-42b>¶
駕馳天上軍封受海西日供三品料緘口不聞嘶¶
　　次鐵笛道人韻¶
翠黛鎻眉山穠愁無處安玊環雙鳳叫珠髻九龍盤花¶
落夢初斷鸎嗁春未闌檀槽兒女語昵昵向誰彈¶
　　送海一漚十韻¶
尊者來從乾竺國畏途生出玊門關地窮西北河為帶¶
水盡東南島若環劫火自如潮勢吼禪心已似石頭頑¶
法華雨施金盂水貝葉經挑錫杖鐶幻境萬家蝴蝶夢¶
<pb:KR4h0160_WYG_054-43a>¶
滄波一箇野鷗閒染輕龍女花難著德重天厨食自頒¶
灝氣秋横銀色界白毫夜破鐵圍山瀴溟此日浮杯去¶
蔥嶺何年隻履還佛日未應違下國甘霖直欲遍人間¶
探窮大地蛟蛇窟歸立(闕/)　虎豹班¶
　　遊黄公洞十八韻¶
十月山城氣候偏黄公洞裏看春妍五紋鶡雀嬌疑鳳¶
千葉蟠桃大似蓮巨彈落星天狗碎神砮出土佛牙堅¶
雜花冉冉張紅錦芳草茸茸卧緑氊厓㵼蜂腰横斷杵¶
<pb:KR4h0160_WYG_054-43b>¶
巖撐虎口抱空弮㵎邊野雉如人立松下馴麛傍母眠¶
峯隱金雞啼曉月瀑翻銀漢下長天十圍龍竹髙逾樹¶
五頂神芝秀結拳蘚壁冷雲封鬼谷寳圅金穴祕神淵¶
枰遺商皓棊三角劒缺黄巢石半邊丹火有人留蛻骨¶
玊棺幾度葬神仙扶危鐵柱髙擎掌代步花輿不下肩¶
世隔衲僧方廣地路述漁父武陵船華陽未老陶𢎞景¶
勾漏先歸葛稚川記歴何嘗知晉魏流光端可繼彭籛¶
蓬萊方丈圖間現流水胡麻世上傳欲報榖城山下礦¶
<pb:KR4h0160_WYG_054-44a>¶
巳無圮上袖中編便當導引師吾祖深避衡茅一萬年¶
　　井西丹房¶
葛井西頭更向西丹房髙與白雲齊鉛田虎下飛紅電¶
汞海龍沈結紫泥山鬼俯闌窺火候鑪神伏地匄刀圭¶
飲餘一盞中黄酒坐聽䳌聲松上啼¶
　　題院人畫小景¶
髙棟層軒夜未央溶溶新緑漲池塘風輕楊栁金絲軟¶
月淡棃花玉骨香亂唾碧茸紆曲逕獨循青瑣轉迴廊¶
<pb:KR4h0160_WYG_054-44b>¶
千金一刻誰能買輸與豪家白面郎¶
　　席上得摇字¶
翠館行厨雪乍消牆頭新桺又垂條珊瑚枕煖人初醉¶
鸚鵡籠寒舌未調座上綵鸞珠插鬢掌中飛燕玊圍腰¶
海棠一夜東風軟落盡雲邊金步揺¶
　　嬉春¶
春來何處惱柔腸桺下人家緑瑣窗畫棟歌塵珠&KR0609;&KR0609;¶
雕盤舞袖翠雙雙鼓翻芍藥雷轟座酒熟酴醿雪滿缸¶
<pb:KR4h0160_WYG_054-45a>¶
最憶瑶芝堂下路一宵歸夢隔春江¶
　　贈張帥¶
馬似游龍槊似蛇弁登雄雉服登猳聲吞漢賊當陽坂¶
氣壓秦皇博浪沙蔽日浮雲行按劒滿天明月臥吹笳¶
同宗亦有狂書客坐對寒窗擬禡牙¶
　　與寗子㢘馬敬常飲酒得移字¶
我愛中州雙國士尊前為我解金龜南山石爛歌逾緩¶
銅柱沙沈跡未移割土有人窺漢鼎磨崖無客頌唐碑¶
<pb:KR4h0160_WYG_054-45b>¶
狂生雅抱澄清志中夜(一作/况是)聞雞起舞時¶
　　登齊政樓¶
層樓拱立夾通衢鼓奏鐘鳴壯帝畿萬古晨昏常對待¶
兩九日月自雙飛壽山樹色籠佳氣御水波光蕩落暉¶
手把闌干頻北望心如征鴈獨南歸¶
　　春日¶
彩毫漆㸃新蟬翼奚墨雲磨舊馬肝月落小窗瓊珮冷¶
夢囘孤枕玊釵寒荼䕷架雪香生宴么鳳籠煙醉倚闌¶
<pb:KR4h0160_WYG_054-46a>¶
笑我一春長閉户栁花填巷臥袁安¶
　　賦松江漁者¶
短櫂輕舟白髮翁往來常在泖西東一篙綠水孤篷外¶
九㸃青山落照中不盡春光楊栁雨無邉秋興蓼花風¶
鴟夷盛酒羊裘臥表海封齊莫論功¶
　　王氏小桃源¶
一簇林塘隱者棲天然畫出武陵溪循牆流水灣灣曲¶
匝屋桃花樹樹低春雨閉門山犬吠炊煙隔竹午雞啼¶
<pb:KR4h0160_WYG_054-46b>¶
幽深直待(一作/得)秦人避但恐漁郎自路迷¶
　　留別賽景初¶
暖雲將雨驟隂晴四月羅衣尚未成萬㸃愁心飛絮影¶
五更殘夢賣花聲方空越白承恩厚繡䘿諸于照道明¶
自笑窮途不歸去空懷漫刺闔閭城¶
　　臨安軍前¶
寂歴荒城遍野蒿昔人事業已徒勞鴈將秋色催歸馬¶
楓引霜花入戰袍地阻東南鄉信逺天昏西北陣雲髙¶
<pb:KR4h0160_WYG_054-47a>¶
不堪屢作還家夢起向(一作/倚)西風撫大刀¶
　　書憤¶
離宫金翠化為煙土宇雕零舊幅員豈是相君酣醉日¶
况逢天子中興年武關兵馬全無信浯水文章久未鐫¶
白髪詩翁憂帝室長歌泣血拜啼鵑¶
　　良宵¶
良宵情緒不堪題立遍闌干意欲迷鐵撥忽(一作/頓)敲壺¶
口破金刀頓(一作/頻)翦燭心齊綠分楊栁湘簾細紅壓櫻¶
<pb:KR4h0160_WYG_054-47b>¶
桃斗帳低彷彿第三橋畔宿月明珠樹夜烏啼¶
　　次韻贈張省史從軍南征¶
震天金鼔紫駝驕皁纛連珠畫斗杓甲馬魚鱗開曉日¶
錦袍花蕚上春潮桄榔雨暗湯泉溢茉利風暄海瘴消¶
幕下何人專草檄共誇謀議得張昭¶
　　畫扇¶
渴龍飲清江江水皆倒立風雨滿山來石楠半身濕¶
　　湖上二首¶
<pb:KR4h0160_WYG_054-48a>¶
緑葢遮籠䓿萏碧瀾摇蕩鴛鴦罨畫船中鼓板銷金鍋¶
裏時光¶
紅杏牆頭粉蝶緑楊窗外黄鸝何處春光最好蹋青人¶
在蘇隄¶
　　夜月¶
夜月小樓篳篥東風深院琵琶料理宿酲未了春光又¶
在隣家¶
　　題畫¶
<pb:KR4h0160_WYG_054-48b>¶
逺岫層層何處矮房簇簇誰家煙樹夕陽歸鳥清溪古¶
渡横槎¶
　　許將軍郊居¶
東青門東草地平曉來濃霜如雪明細弓膠勁不須焙¶
手撚骲頭尋鴈聲¶
　　簡竇彦南¶
二十四橋風月清瓊花觀裏坐吹笙金盤露冷凝脂滑¶
一夜新霜睡不成¶
<pb:KR4h0160_WYG_054-49a>¶
　　竹蝶圖¶
落盡春紅春夢熟平沙小苑窗中緑美人睡起背東風¶
蛺蝶飛來上修竹¶
　　鐵笛道人遺篳篥七絶(并/序)¶
　朔客有以篳篥遺道人者道人以送予且將以詩仍¶
　率五溪馮溥錦泉馮文和以成什予深愧無李龜年¶
　之藝而虛得張承吉之名也既次第來韻復賦此荅¶
　美意且邀李桐屋僧守仁同賦¶
<pb:KR4h0160_WYG_054-49b>¶
贊皇太尉有新題不减吳江與㑹稽最憶秋山霜月夜¶
卷蘆一曲醉如泥¶
朔客蒼頭一尺髭酒酣氣熱卷蘆吹花娘不展徘徊拜¶
虚負王孫五字詩¶
長安城裏紫葡萄關塞遺聲透月髙一十八星清竅冷¶
無人喚起薛陽陶¶
南徐江上月黄昏誰嚼寒鑪對酒尊滿耳(闕/)風全不競¶
空煩公主嫁烏孫¶
<pb:KR4h0160_WYG_054-50a>¶
漢家鹵簿最多儀來駕雙菰武騎隨不似酒邊呼李衮¶
靜攜九漏月中吹¶
一曲邊聲繞月樓滿天兵氣似并州塞鴻不管闗山怨¶
閒却吹螺小比丘¶
國手傳聞張野狐清歌最善月中蘆風前靜洗箜篌耳¶
别畫明皇按舞圖¶
　　方頤¶
方頤大口玊顔紅七尺長身猛似熊偏得將軍傳武藝¶
<pb:KR4h0160_WYG_054-50b>¶
闊街飛馬背開弓¶
　　題畫¶
晴川渺渺停春水怪石峨峨插亂山最愛夕陽煙寺裏¶
千株古木一(一作/伴)僧閒¶
　　趙集賢枯木竹石¶
槎牙老樹響天風寂歴幽篁泣露叢惆悵玊堂舊公子¶
故家陵廟月明中¶
　　楊(闕/)　允孚¶
<pb:KR4h0160_WYG_054-51a>¶
　　　允孚字和吉吉水人有灤京雜咏傳於世邑人¶
　　　羅大已序之曰楊君以布衣襆被歲走萬里窮¶
　　　西北之勝凡其山川物産典章風俗無不以咏¶
　　　歌記之兵燹所過莽為丘墟囘視曩遊慨然永¶
　　　歎郭靜思云茫茫天壤名常在頼有灤京百咏¶
　　　詩葢道其實也¶
　　灤京雜咏一百首¶
北顧宫庭暑氣清神堯聖禹繼昇平今朝建德門前馬¶
<pb:KR4h0160_WYG_054-51b>¶
千里灤京第一程(此以下多述途中之景/行幸上京葢云避暑也)¶
納寳盤營象輦來畫簾氊暖九重開大臣奏罷行程記¶
萬歲聲傳龍虎臺(龍虎臺納寳地也凡車駕行幸/宿頓之所謂之納寳又名納鉢)¶
宫車次第起昌平燭炬千籠列火城纔入居庸三四里¶
珠簾髙揭聽啼鸎¶
營盤風軟淨無沙乳餅羊酥當啜茶底事燕攴山下女¶
生平馬上慣琵琶¶
羽獵山陰射白狼太平天子狩封疆峯巒頻轉丹樓穩¶
<pb:KR4h0160_WYG_054-52a>¶
輦輅初停白晝長¶
居庸千古翠屏環飛騎將軍駐兩關萬里車書來上國¶
太平弓矢䕶青山(兩關謂南/口北口)¶
穹崖幻出梵王宫雙墖中間一逕通四月雨餘山更碧¶
六龍行處日初紅(至正年間始營雙墖/宫闕巍峩直通絶嶺)¶
翎出王侯部落多香風簇簇錦盤陀燕姬翠袖顔如玉¶
自按轅條駕駱駝(轅條車前横木按之/則輕重前後適均)¶
仙峽琴鳴水木多别離見月奈愁何題名石壁遼金字¶
<pb:KR4h0160_WYG_054-52b>¶
宿雨殘風半滅磨(彈琴/峽也)¶
狼山山下曉風酸掩面佳人半怯寒倚户殷勤喚嘗粥¶
止宜倦客宿征鞍(俗賣/豆粥)¶
榆林御苑栁絲絲昨夜宫車又黑圍宿衞一時金帳卷¶
鎗竿珍重白雲飛(此處有御苑黑圍地名大駕經由之/所俗云龍上槍竿是以御駕不由此)¶
(處/)¶
斷隄遺址古長城一逕中分萬栁青年少每忺萅酒美¶
詩人偏厭綺羅腥¶
<pb:KR4h0160_WYG_054-53a>¶
汲井佳人意若何轆轤渾似挽天河我來濯足分餘滴¶
不及新豐酒較多(此地慳/水故也)¶
莫道槍竿危復危有人家住白雲西兒童采棘顛崖去¶
杜宇傷春盡日啼¶
李老谷前山石癯何年此上遂民居老龍若作三更雨¶
頃刻茅簷數尺餘¶
馬上重看尖帽山山頭無數白雲閒漢家天子真龍種¶
坏土長陵為設關(迺葬后妃之/所設衞卒焉)¶
<pb:KR4h0160_WYG_054-53b>¶
北去雲州去路賖馬駝殘夢憶京華寒風淅瀝山無數¶
樹影參差月未斜¶
萬古龍門鎮兩京懸崖飛&KR1260;一般清天連翠壁千尋險¶
路繞寒流百折横¶
塞北凝陰無子規曉看山色不勝奇堅冰怪石澗邊路¶
殘月疎星馬上詩¶
東京亭下水濛濛敕賜遊船兩兩紅囘紇舞時杯在手¶
玊奴歸去馬嘶風¶
<pb:KR4h0160_WYG_054-54a>¶
南國鄉音漸漸稀朔風吹雪上征衣邊鴻飛過柦州去¶
更向窮陰何處歸¶
窩名檐子果何如野草黄雲入畫圖弧矢縱懸仍覓侶¶
塞前番語笑人迂¶
驅車偏嶺客南還始見胡姬笑整鬟誰信片雲三十里¶
寒暄只隔此重山(過人到偏頭之北面不可洗頭不可/梳冷極故也過此始有暖意素非髙)¶
(嶺寒氣止隔於/此良可怪也歟)¶
李陵臺畔野雲低月白風清狼夜啼健卒五千歸未得¶
<pb:KR4h0160_WYG_054-54b>¶
至今芳草緑萋萋(此地去上/京百里許)¶
夗央坡上是行宫又喜臨岐象馭通芳草撩人香撲面¶
白翎隨馬呌晴空(由黒圍至此始合轍焉即/察罕諾爾白翎草地所産)¶
夜宿氊房月滿衣晨餐乳粥椀生肥憑君莫笑穹廬矮¶
男是公侯女是妃¶
歡喜坡邊望禁城鸞翔鳳翥卿雲清舉杯一吸灤陽酒¶
消盡南來百感情(此以下叙灤京之景及/聖駕往還典故之大槩)¶
鐵番竿下草如茵澹澹東風六月春髙栁豈堪供過客¶
<pb:KR4h0160_WYG_054-55a>¶
好花留待蹋青人(即鄂爾多蹋青/人指宫人也)¶
先帝妃嬪哈納房前期承㫖達灤陽車如流水毛牛㨗¶
韂縷黄金白馬良(毛牛其毛垂地/哈納圍墻也)¶
聖祖初臨建國城風飛雷動蟄龍驚月生滄海千山白¶
日出扶桑萬國明(上京大山舊傳有/龍居之奉白宥通)¶
北闕東風昨夜囘今朝瑞氣集蓬萊日光未透香煙起¶
御道聲聲駝鼔來(謂駱駝/鼔也)¶
撒道黄塵輦輅過香焚萬室格天和兩行排列金錢豹¶
<pb:KR4h0160_WYG_054-55b>¶
欽察將軍上馬駝¶
又是宫車入御天麗姝歌舞太平年侍臣稱賀天顔喜¶
壽酒諸王次第傳(千官至御天門俱下馬徒行獨至尊/騎馬直入前有敎坊舞女引導且歌)¶
(且舞舞出天下太平字様至/玊階乃止内門曰御天之門)¶
九奏鈞天樂漸收五雲樓閣翠如流宫中又放灤河走¶
相國家奴第一籌(灤河至上京二百里走者名桂齊黎/明放自灤河至御前已初中刻者上)¶
(賞/)¶
得寵親王馬上囘朱門繡闥一時開淋漓未了金釵宴¶
<pb:KR4h0160_WYG_054-56a>¶
中使傳宣御酒來¶
大安閣下晩風收海月團團照上頭誰道人間三伏節¶
水晶宫裏十分秋(大安閣上京大内/也别有水晶殿)¶
四傑君前拜不名輪番内直浹辰更蓬萊山上羣仙集¶
得似王孫世禄榮(凹傑即四集賽也或稱伊克集賽者問/即大鄂爾多之稱是之謂不名當三)¶
(凡所以浹辰/一更者也)¶
北極修門不暫開兩行宫栁䕶蒼苔有時金鎖因何掣¶
聖駕棕毛殿裏囘(棕毛殿在/大鄂爾多)¶
<pb:KR4h0160_WYG_054-56b>¶
曙色蒼茫閶闔開相君有奏入蓬萊須㬰雲擁千官出¶
又帶天邊好雨來¶
結綵為樓不用扃角聲扶上日初明龍駒河北王來覲¶
直入金門下馬行¶
相國門前栁未花不多嫩緑便藏鴉東風吹得濃隂合¶
散入都城百萬家¶
千官萬騎到山椒箇箇金鞍雉尾髙下馬一齊催入宴¶
玊䦨干外換宫袍(毎年六月三日詐馬筵席所以喻/其盛事也千官以雉尾飾馬入宴)¶
<pb:KR4h0160_WYG_054-57a>¶
錦衣行處復猊習詐馬筵前虎豹良特敕雲和罷絃管¶
君王有意聽堯綱(詐馬筵開盛陳奇獸宴享既具必一/二大臣稱太祖皇帝禮撤于是而後)¶
(禮有文飲有節矣雲和署/𨽻儀鳳司樂掌天下樂工)¶
儀鳳伶官樂既成仙風吹送下蓬瀛花冠簇簇停歌舞¶
獨喜簫韶奏太平(儀鳳司天下樂工𨽻焉每宴教/坊美女必花冠錦繡以備供奉)¶
麗日初明瑞氣開千官錫宴集蓬萊黄門控馬天街立¶
丞相簪花御苑囘¶
聿來新貢又殊方重譯寧誇自越裳馴象明珠龜九尾¶
<pb:KR4h0160_WYG_054-57b>¶
皇王不寳夀無疆(萬歲山有/九尾龜)¶
嘉魚貢自黑龍江西域蒲萄酒更良南土至奇誇鳳髓¶
北陲異品是黄羊(黒龍江魚即哈巴爾圖魚也鳳髓/茶名黄羊北方所産御膳用)¶
太平天子重文曹閣建奎章選俊髦一自六龍天上去¶
至今黄帕御牀髙(昔文宗建奎章閣于大内年深/灑埽暏御榻之巋然感而賦此)¶
内人調膳侍君王玊仗平明出建章宰輔乍臨閶闔表¶
小臣傳㫖賜湯羊(御前厨常膳有曰小厨房大厨房小/厨房則内人八珍之奉是也大厨房)¶
(則宣徽所掌湯羊是也由内及外外膳既畢羣臣始入/奏事每湯羊一膳具數十六餐餘必賜左右大臣日以)¶
<pb:KR4h0160_WYG_054-58a>¶
(為常于常職/賜故悉其詳)¶
曲曲闌干兔鹿馴雨肥緑草度青春主來不避韓盧獵¶
慣識金衣内貴人¶
銀蹄天馬衣氍毹肉食尋常斗酒俱可惜東遊巡海者¶
不敎騎看試何如¶
仙娥隱約上簾鉤笑倚䦨干出殿頭鸚鵡臨階呼萬歲¶
白翎深院度清秋¶
宫人兩兩凭闌干又喜新除内監寬金線蹙花鞾様小¶
<pb:KR4h0160_WYG_054-58b>¶
免敎羅韈步輕寒¶
澹墨輕黄淺畫眉小絨縧子翠羅衣君王又幸西宫去¶
齊向花隂鬭草歸¶
香車七寳固姑袍旋摘修翎付女曹别院笙歌承宴早¶
御園花簇小金桃(凡車中戴固姑其上羽毛又尺許拔/付女侍手持對坐車中雖后妃駝象)¶
(亦/然)¶
窈窕仙姝出禁闈小西門外緑楊隄五陵公子多豪縱¶
緩勒驕驄不敢嘶¶
<pb:KR4h0160_WYG_054-59a>¶
鳳樓春暖翠重重内禁門開曉日紅寳馬香車金錯節¶
太平公主幸離宫¶
侯王甲第五雲堆秦虢夫人夜宴開馬上琵琶仍按拍¶
真珠皮帽女郎囘¶
湯羊内膳日差排紅帖呼名到玊階底事金吾呵不住¶
腰間懸得象牙牌¶
東城無樹起西風百折河流遶塞通河上驅車應昌府¶
月明偏照魯王宫¶
<pb:KR4h0160_WYG_054-59b>¶
官妓平明直禁闈瑶階上馬月明歸宫花飛落春衫袖¶
辛苦桑麻入夢稀¶
内宴重開馬湩澆嚴程有㫖出丹霄羽林衞士桓桓集¶
太僕龍車款款調(馬湩馬妳子也每年八月開馬妳/子宴始奏起程太僕寺掌馬者)¶
鸞輿八月政髙翔玊勒雕鞍萬騎忙天上龍歸纔帶雨¶
城頭夜午又經霜(每年駕起其/夕即霜異哉)¶
南坡暖翠接南屏雲散風輕弄午晴寄與行人停去馬¶
六龍飛上計歸程(南坡乃巴納地也/故遊人罕至焉)¶
<pb:KR4h0160_WYG_054-60a>¶
月出王孫獵兔忙玊驄拾矢戲沙場皮囊乳酒鑼鍋肉¶
奴視山隂對角羊(良馬驟馳拾墮箭橘綠羊或四角六/角者謂之迭角羊迭義未詳以其角)¶
(之相對故曰對角毛角雖奇香味稍别故不/升之鼎爼于以見天朝之玊食有等差也)¶
雍容環珮肅千官空設番僧止雨壇自是半晴天氣好¶
螺聲吹起宿雲寒(西番種類不一毎即殊禮燕享大㑹/則設止雨壇於殿隅時因所見以發)¶
(一/哂)¶
正元紫禁肅朝儀御榻中間寳帕提王母壽詞歌未徹¶
雪花片片彩雲低(此以下多叙一年/之景并雜咏之物)¶
<pb:KR4h0160_WYG_054-60b>¶
元夕華鐙帶雪看佳人翠袖自禁寒平生不作蠶桑計¶
只解青驄鞴繡鞍¶
試數窗間九九圖餘寒消盡煖囘初梅花點遍無餘白¶
看到今朝是杏株(冬至後貼梅花一枝於窗間佳人曉/妝日以臙脂日圖一圈八十一圈既)¶
(足變作杏花/即暖囘矣)¶
脫圏窈窕意如何羅綺香風漾緑波信是唐宫行樂處¶
水邊三月麗人多(上巳日灤京士女競作繡圏/臨水棄之即修禊之義也)¶
葡萄萬斛壓香醪華屋神仙意氣豪酬節凉糕猶末品¶
<pb:KR4h0160_WYG_054-61a>¶
内家先散小絨縧(重午/節也)¶
百戲遊城又及時西方佛子閱宏規綵雲隱隱旌旗過¶
翠閣深深玊笛吹(毎年六月望日帝師以百戲入内從/西華入然後登城設宴謂之遊皇城)¶
(是/也)¶
紫菊花開香滿衣地椒生處乳羊肥氊房獸炭茶添火¶
有女褰裳拾糞歸(紫菊花惟灤京有之名公多見題品/地椒草牛羊食之其肉香肥廽異他)¶
(産/)¶
為愛琵琶調有情月髙未放酒杯停新腔翻得凉州曲¶
<pb:KR4h0160_WYG_054-61b>¶
彈出天鵞避海青(海青挐天/鵞新聲也)¶
海紅不似花紅好杏子何如巴欖良更説髙麗生菜美¶
總輸山後䕷菰香(海紅花紅巴欖仁皆果名髙麗人/以生菜裹飯食之尖山産䕷菰)¶
四月東風漸漸和流波細細出官河詩人䇿馬紅橋過¶
御栁今朝絲較多¶
偶因試馬小盤桓明德門前御道寬樓下緑楊樓上酒¶
年年萬國會衣冠(明德門/午門也)¶
怪得家僮笑語囘門前驚見事奇哉老翁攜鼠街頭賣¶
<pb:KR4h0160_WYG_054-62a>¶
碧眼黄髯騎象來(黄鼠灤/京奇品)¶
一曲琵琶可奈何昭君青塜恨消磨可憐西地黄雲起¶
不似連天芳草多¶
翠樓紫閣盡崔巍花落花開不用催最是多情天上月¶
照人西去又東來¶
承恩留守是何王錦帳成圍促宴忙却怪西風渾不顧¶
一般吹送滿頭霜¶
不須白粲備晨炊乳酪羊酥塞北奇泥土炕牀銀甕酒¶
<pb:KR4h0160_WYG_054-62b>¶
佳人椎髻語侏離¶
東風亦肯到天涯燕子飛來相國家若較内園紅芍藥¶
洛陽輸却牡丹花(内園芍藥述望亭亭直上數尺許花/大如斗揚州芍藥稱第一終不及上)¶
(京/也)¶
賣酒人家隔巷深紅橋正在緑楊隂佳人停繡凭闌立¶
公子簮花倚馬吟¶
白白氊房撒萬星名王酣宴惜娉婷李陵臺北連天草¶
直到開平縣裏青¶
<pb:KR4h0160_WYG_054-63a>¶
東風吹暖栁如煙寄語行人緩著鞭燕舞巧防鴉鶻落¶
馬嘶驚起駱駝眠¶
時雨初肥芍藥苗脆甘味壓酒腸消揚州簾卷東風裏¶
曾惜名花第一嬌(草地芍藥初生軟/美居人多采食之)¶
霜寒塞月青山痩草實平坡黄鼠肥欲問前朝開宴庭¶
白頭宫使往還稀(文宗曽開宴/於南坡故云)¶
雖然玊宇桂無花秋比江南分外佳絃管畫樓人散去¶
舎郎攜妓勸嘗瓜(俗以月下送𤓰果往/還上京不産桂花)¶
<pb:KR4h0160_WYG_054-63b>¶
御饌官厨不較餘金門掌膳意勤如更分光禄缾中酒¶
爛醉歸時月上初(凡御膳及民間者謂之/貢餘光祿寺掌御酒)¶
别却郎君可奈何敎坊有令趣興和當時不信郵亭怨¶
始覺郵亭怨轉多(興和署迺敎坊司/屬掌天下優人)¶
窈窕誰家女未笄日髙停繡出簾帷背人笑指青霄上¶
認得宫庭白鴿飛¶
灤京九月雪花飛香壓茰囊與夢違鴈字不來家萬里¶
狐裘旋買換征衣¶
<pb:KR4h0160_WYG_054-64a>¶
雪深連月與簷齊誰把新吟向客題一字成時筆如鐵¶
不如載酒畫樓西¶
出塞書生痩馬騎野雲片片故相隨凍生耳鼻雪堪理¶
冷入肝腸酒强支(凡凍耳鼻即以雪揉/之方囘近火則脱)¶
宫監何年百念消冠簮驚見髻蕭蕭挑鐙細説前朝事¶
客子朱顔一夕彫¶
買得香棃鐵不如玻瓈椀裏凍潛蘇書生半醉思南土¶
一曲鐙前唱鷓鴣(棃子受凍其堅如鐵以/井水&KR1171;之則味囘可食)¶
<pb:KR4h0160_WYG_054-64b>¶
强欲驅愁酒一巵解鞍間看古祠碑居庸千載興亾事¶
惟有天中月色知¶
塞邊羝牧長兒孫水草全枯乳酪存不識江南有阡陌¶
一犂煙雨自黄昏¶
試將往事記從頭老鬢征衫總是愁天上人間今又昔¶
灤河珍重水長流¶
　　潘髙士音¶
　　　音字聲甫天台人生十歲聞崖山之變昬迷不¶
<pb:KR4h0160_WYG_054-65a>¶
　　　食者累日長而絶意進取衣服禮節皆仍宋時¶
　　　之舊掇野蔬以自給或勸之曰夷齊尚矣陶靖¶
　　　節心雖為晉未嘗不食粟今何自苦乃爾於是¶
　　　躬耕世田十餘畝非其力不食也築室南洲山¶
　　　中扁其軒曰待清或勸之著述曰六經語孟先¶
　　　儒所言備矣吾何以注脚為居閒感憤或形之¶
　　　咏歌以洩其悲思慷慨之志讀書有得往往筆¶
　　　之壁牖間至正三年詔徴天下遺逸廉訪使檄¶
<pb:KR4h0160_WYG_054-65b>¶
　　　贊之行固辭嘗歎曰泉石膏肓非其時莫可療¶
　　　也乙未歲卒年八十有六時明太祖已渡江取¶
　　　太平路矣兵火後卷帙散亾嘉靖間七世孫日¶
　　　升捜葺其遺稿及讀書錄并刻之¶
　　有所思¶
中心有所思蹙損雙蛾眉美人竟長往使我歎離居寂¶
莫就孤枕强眠誰得知夜深清露重飛夢欲何之覺來¶
日遲遲分照上羅幃妝臺理雲鬢種種盡成絲¶
<pb:KR4h0160_WYG_054-66a>¶
　　逺遊¶
聖人久不作大道將已矣吾生既無之惟有幸夕死殷¶
勤謝良友逺涉西江水方從草廬公共究鵞湖㫖紛紛¶
朱陸議竊幸窺端倪奈何執德偏一聘翻然起春秋嚴¶
内外乾坤定冠履西蜀已空亭箕山仍洗耳迢迢返巖¶
阿惟當隨鹿豕¶
　　待清軒¶
殷本髙辛裔六七起聖君受王一剝喪髙賢盡隱淪坐¶
<pb:KR4h0160_WYG_054-66b>¶
待天下清用沽席上珍况兹黄袍破我生當其辰衣冠¶
歸(闕/)　海國陷黄塵寧有人間世能逃率土濵結茅菩¶
提頂渾㤀虎豹隣寤寐祗思晉幽沈迴避秦何時啟昌¶
運(闕/)　産聖人願言同二老荷杖還歸仁¶
　　山中寄友人¶
我來卧白雲潭影清華髮經歲無稻粱侵晨采薇蕨峰¶
頭天籟鳴隴上樵歌發還擬醉濁醪與君弄山月¶
　　反北山嘲¶
<pb:KR4h0160_WYG_054-67a>¶
達人知進退曲士豈同謀盡使藏身去誰當為國憂煙¶
霞成痼癖聲價藉巢由虎嘯雄心在胡為鶴唳愁¶
　　友人夜宿¶
雲山多樂事叢桂共君攀别去十年久歸來兩鬢斑倚¶
窗邀素月把酒慰離顔醉後松堂卧濤聲落枕間¶
　　南洲丁氏草堂¶
仙客栖真處衡門枕曲流地偏三島接天迥萬山浮匣¶
劒星霜久圅書洞壑幽㤀機對鷗鳥華髪老滄洲¶
<pb:KR4h0160_WYG_054-67b>¶
　　悼楊侍郎¶
屈指漢遺老如君復幾何鳳池冠劒近鈴閣典章多國¶
已成禾黍人還隱薜蘿那堪川上水東逝乏迴波¶
　　山居阻雨¶
霏霏風雨暗郊原有客含淒獨掩門山鬼嘯雲移峭壁¶
毒龍將海浸孤邨愁來自灑青楓淚戰罷誰招絶漠魂¶
繭足空齋無一語不因岑寂怨黄昏¶
　　東溪水漲¶
<pb:KR4h0160_WYG_054-68a>¶
積雨經時苦自長東溪迴首意淒凉連山巨浪飛春雪¶
數點驚鷗下夕陽神女含情愁洛浦美人揮淚灑瀟湘¶
欲尋舟楫無由渡咫尺天涯共渺茫¶
　　登樓秋望¶
木落霜清鴈影流偶來長嘯獨登樓笳鳴薄暮寒鴉集¶
劒倚遥空紫電流萬里邊塵連大漠一樽漢月醉髙秋¶
深閨少婦思征戍何處聞砧不動愁¶
　　真覺寺訪蔡上人¶
<pb:KR4h0160_WYG_054-68b>¶
為尋支遁扣禪關趺坐觀空出宇寰淨土無塵勞白拂¶
天花如雨落青山龍皈寳座香雲滿鴿繞經臺佛日閒¶
誰謂陶潛偏嗜酒從今蓮社未應還¶
　　龎德公¶
髙士遺蹤尚可尋㐮陽城外閟幽林久知軒冕浮榮薄¶
已卜耕鋤樂趣深麟閣不圖丘壑相鹿門應遂白雲心¶
千秋事與人俱往滿目松楸帶夕隂¶
　　讀岳武穆傳¶
<pb:KR4h0160_WYG_054-69a>¶
萬里浮雲入望隂千山落日正沈沈當朝自餒中興志¶
出塞徒勞上將心臣子終天仇未復姦邪設險計殊深¶
惟餘一篋精忠傳揮淚頻看不自禁¶
　　悼文丞相¶
囘首中原巳陸沈捐軀朔漠氣蕭森恐吹餘燼成炎漢¶
未許黄冠返故林社稷忽生千古色綱常無忝百年心¶
總&KR0184;清骨縈荒草不復胡沙掩素襟¶
　　聞鵑¶
<pb:KR4h0160_WYG_054-69b>¶
子規聲切月輪斜起望諸陵憶漢家婦女尋芳渾不解¶
鬢雲爭插杜鵑花¶
　¶
　¶
　¶
　¶
　¶
　元詩選初集巻五十四¶
