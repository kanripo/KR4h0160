# -*- mode: mandoku-view; -*-
#+TITLE: 元詩選
#+DATE: 2015-08-25 00:43:32.197580
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 初集卷十
<pb:KR4h0160_WYG_010-1a>¶
欽定四庫全書¶
　元詩選初集巻十　　　　庶吉士顧嗣立編¶
　　知非子方夔¶
　　　夔一名一夔字時佐淳安人生于宋季嘗從何¶
　　　潛齋遊究心義理之學攻舉子業不利于有司¶
　　　亦無所繫念於其間也迨其後遂退隠富山之¶
　　　麓扁其堂曰綠猗授徒講學其間自號知非子¶
　　　學者稱富山先生所著有富山嬾稾曾孫宗大¶
<pb:KR4h0160_WYG_010-1b>¶
　　　編次五世孫文傑刻之明正統間同邑周瑄為¶
　　　之序謂其文詞聲容雅淡不為體裁音節之所¶
　　　拘商素菴曰富山詩紆餘渾厚弗事彫刻亦足¶
　　　以觀先生冲雅之操矣今其集中所載閔忠詩¶
　　　云自鄭有謀歸華氏含湘無地託王琳謂文文¶
　　　山也誅姦云爾身不䘏無埋地此恥奚容更戴¶
　　　天謂賈似道也其忠義之感凜然言外他如春¶
　　　盤脆響供雷筍夜焙芳鮮摘露芽蠶老任眠催¶
<pb:KR4h0160_WYG_010-2a>¶
　　　作繭燕來新乳賀成家畫角吹殘低戍火暮鴉¶
　　　衡斷逺邨煙滴愁細雨驚秋暮照睡青鐙伴夜¶
　　　闌月鵲自驚翻舞影露蛩相弔洗嗁痕亦多雅¶
　　　秀之句也¶
　　古意四首¶
龍文雙寳劍誰鑄呉山英秋水光的皪俯視千金輕猶¶
餘報仇血白帝金天精百用不缺折潛鋒埋故城芒角¶
不可掩氣衝牛斗星卓哉兩達士一旦出幽冥顯晦各¶
<pb:KR4h0160_WYG_010-2b>¶
有數飛沈兩無情孤雄顧其雌玊匣時悲鳴呉楚隔千¶
里滄波㑹神靈一體互分合變化不暫停悠悠劍津水¶
早暮風雲生¶
陽聲鼔羣動更變無停機至人奪造化假合出範圍渭¶
川起老龍一龍不得隨化為百尺竹玊立青差差仙人¶
去市門三年願相依金丹遲不就失路將安歸臨分投¶
之杖平地去如飛還家尚肉眼弃擲不復持回首失蹤¶
跡飛騰息天池惟餘萬叢玉年年長新枝猶疑風雨夜¶
<pb:KR4h0160_WYG_010-3a>¶
回龍嘯空陂¶
秦皇滅諸儒若人媚幽獨偶來得名山依山結茅屋希¶
聲陶淳風無意蘄絶俗兒孫日以逺㡬見碧桃熟漁郎¶
從何來延縁寒溪緑兹遊窺天祕平生未經目頗見有¶
此客父老邀我宿清談畧晉魏世路嗟翻覆淹留信可¶
樂離念苦羈束翻然理囬櫂瑟瑟風吹足徃來記行迹¶
溪路三四曲機心不自閟何事驚麋鹿回首不逢人白¶
雲渺空谷¶
<pb:KR4h0160_WYG_010-3b>¶
遼海有黄鶴翛然出塵姿結巢青松頂百丈無柯枝礜¶
石䕶其卵清露哺其兒一朝羽翼成丹霄恣遨嬉夕倦¶
宿月窟朝飢飲瑶池升髙忽反顧昔是今已非歸來三¶
歎息塵俗無由知焉能與衆鳥啐啄隨雄雌欲語不可¶
了復作摩天飛仰望邈不及千載留餘悲¶
　　錢王守鳬墩在臨安道左¶
山下鐙龕挂紙錢水楊墩上草芊緜髙人不要金丸用¶
買得三呉八十年¶
<pb:KR4h0160_WYG_010-4a>¶
　　雜興¶
世奕奔趨若決河誰將獨立障頹波指衣太守存唐苦¶
循髪將軍負漢多薜芷不芳甘自變白圭有玷尚堪磨¶
是非勿與時人説為就重華述九歌¶
　　盧明之開鑪¶
嬾作西風汗漫遊歸謀諸婦此淹留采花墩近初成酒¶
種秫田多早帶秋燕頷已空西塞夢犢裩莫遣逺山愁¶
滄江留得偏醒客袖手時凭百尺樓¶
<pb:KR4h0160_WYG_010-4b>¶
　　無愁潭¶
酌彼無愁酒歌我無愁詩朅來無愁潭上弄明月漱滌¶
萬慮清肝脾平生蓄積總開豁便欲遺世超希夷持杯¶
試問此潭水昔來何處今何之覆船山髙寒岌嶪玊泉¶
飛下東天池分流一㵼數百里直抵絶壑瀦清漪鏡平¶
百丈洞無底其下深黒蟠蛟螭幽蘭薜芷亂洲渚倒影¶
寒浸枯松枝千回萬折流到海波濤噴薄孤城危潮生¶
水滿潮退涸蓬萊清淺倏改移此愁與水兩無盡昔人¶
<pb:KR4h0160_WYG_010-5a>¶
已去今人悲君不見莫愁鄉下春水長畫船鼉鼔相追¶
隨淡煙芳草望不斷石城荒廢留空陂不如此潭只在¶
山水窟縱有奇勝無人知何曾紅粉照清泚但有欸乃¶
漁翁詞一聲歌斷暮山碧秋風兩鬢寒颸颸¶
　　木犀花¶
曾住仙山九折巖夜凉蘿荔挂衣衫月窺尊裏如相伴¶
人立花邊自不凡叢緑聫環瑲玊佩殘黄瑣骨現金圅¶
枝空蟾窟今誰記猶道東陵繫舊銜¶
<pb:KR4h0160_WYG_010-5b>¶
　　耜巖連和六首予與汪子新亦各再和¶
夜隨凉氣坐秋巖醉墨淋漓亂㸃衫花裏固知仙種别¶
詩中肯道使君凡乗風徑欲眠香窟修月曾經發寳圅¶
收拾黄金歸賈槖不須麟閣大書銜¶
　　舟泊松江¶
蓴江㡬度酹張翰屈指今纔二十年昔日米囊羞破釡¶
暮年詩巻壓歸船飛飛燕子依風席漠漠楊花㸃客氊¶
草逺煙濃迷處所鄉心飛去白雲邊¶
<pb:KR4h0160_WYG_010-6a>¶
　　清明¶
漢世諸陵已古丘悲風摵摵老梧楸金人徃日淚曾墮¶
石馬何時汗忽流江北江南千里隔身前身後百年愁¶
九原定有英靈在消得寒儒浪白頭¶
　　雜興四首¶
老去蹉跎萬事休襟期甚不入時流倦飛已作歸林鳥¶
嬾起猶如落草牛一㸃眉黄無宦况五分頭白總詩愁¶
玊人期我滄洲上未擬他年賦逺遊¶
<pb:KR4h0160_WYG_010-6b>¶
已更門户自持鉏謝絶交遊與世疎處變卿還用卿法¶
養髙吾自愛吾廬屏張前世無聲畫架插今生未見書¶
水北山人偏解意求分半席間樵漁¶
冷落門牆絶似冰夜窗風雨耿孤鐙采盆任我翻成雉¶
涴墨從渠㸃作蠅休説文章秖小技由來富貴總無能¶
依稀楊李無人憶但憶瀼西杜少陵¶
先生髙寄此林泉嬾屈方知此樂全足屨兩忘便不借¶
人琴俱隠付無絃雲歸書帙留殘潤日上香盤裊細煙¶
<pb:KR4h0160_WYG_010-7a>¶
勘破世紛無一事又拈枯筆續前編¶
　　邑郭旅中¶
出獵將軍夜打圍劍頭炊火割鮮肥山林儘有逃生處¶
自是驚麏觸禍機¶
　　春日言懷¶
睡覺東窗味正濃鸎聲破曉入簾櫳社前處處石泉水¶
春半時時花信風交友如雲翻手散浮生是夢轉頭空¶
癡兒不識愁滋味笑詫花枝滿把紅¶
<pb:KR4h0160_WYG_010-7b>¶
　　立冬前後大雷電震者數日¶
雲如車礟低壓城紅光閃電枉矢行老龍偷出牛蹏泓¶
霹靂數聲驚窅冥雨下如注翻四溟黑風吹落魚鮪腥¶
蚯蚓奮角蛇怒鱗穴居林處無潛聲小臣飛牋奏天庭¶
速收阿香加誅刑夜䦨景霽百怪停炯炯北極環衆星¶
　　巖峰寄洪復翁¶
巖峰孤尖來何雄此地金紫山為宗西行百里無去處¶
突起峭壁髙衡嵩一支側走截水口鱗甲閃閃臥玊龍¶
<pb:KR4h0160_WYG_010-8a>¶
龍來苦渇噀澗水光芒錯出千丈虹試縁石嶝歩巉絶¶
圭笏琬琰來㑹同(山形如/圭笏)天風囘聲過絶頂波濤洶洶¶
生寒松銀灣玊澗斲冰雪飛雪六月聲崢琮孤撑碧落¶
望北極世間無此奇絶峰其下仙人昔蜕骨玊棺徃徃¶
留遺蹤(山下有復/翁祖塋)昻頭欲語忽飛去時有歸鶴來遼東¶
住持山人子洪子枝葉逺出厓仙翁妙年歴落出塵想¶
幽幽桂樹生芳叢溪山佳勝屬彈壓綺語異境爭天工¶
心期不與俗子偶移文招我來山中劇談抵掌振林谷¶
<pb:KR4h0160_WYG_010-8b>¶
妙趣脗合比鐘鏞丈夫舒巻自常事要令丘壑藏心胸¶
他年蓄乆極必泄膚寸油雲雨太空¶
　　桐關大石¶
蓋天蒼蒼非虚空髙懸萬象驚愚䝉仙人朝罷玉帝側¶
戲抛黄土留遺蹤何年墮此作砥柱千古屹立洪濤中¶
巨魚出没深不側罅縫草長蒲花茸淙淙細浪夜舂擊¶
水石鞺鞳鏗金鐘我來載酒坐其上扁舟南下編青篷¶
飲酣恍恍欲飛去如踞猛虎騎遊龍夜深酒醒山月落¶
<pb:KR4h0160_WYG_010-9a>¶
一曲短笛横秋風¶
　　春晚雜興二首¶
未妨行樂少年場倚徙東風醉一觴芳樹染成嗁血豔¶
落花流出漲痕香隂隂春色和天老脈脈愁情共水長¶
坐閲流年能㡬見菱花應笑鬢邊霜¶
花神(闕/)　去青宫紫陣紅圍一夜空華髪龍鍾寒食酒¶
青蕪狼籍落花風雨聲㸃滴春愁裏世態侵尋客路中¶
我欲憑髙寄蕭散暫舒老眼數歸鴻¶
<pb:KR4h0160_WYG_010-9b>¶
　　田家雜興二首¶
樵路通邨暗蒺藜數椽茅蕝䕶疎籬隂隂清樾風生樹¶
拍拍蒼鵝水滿陂記日旋鉏燒地粟上時新賣落車絲¶
晩晴慚媿逢端午醉臥黄昏自不知¶
兩兩蒼髯笑杖藜舊裠兒女隔笆籬斜陽鴉噪燒錢社¶
細雨牛眠放牧陂酒熟十千沽玊瀣麪香三丈巻銀絲¶
客來偶及興亡事説與衰翁也自知¶
　　四時詞四首¶
<pb:KR4h0160_WYG_010-10a>¶
陽和不解徧深宫黯黯春愁竚立中嵗給買花藏篋笥¶
夕香拜月散簾櫳鏤金巧勝匀如剪縐縠中單薄似空¶
一曲紫簫吹徹後薔薇㡬度老春風¶
披香簾巻㡬斜暉别殿承恩似覺稀風蘤影揺隂欲轉¶
露蟬聲徹暑猶微肉痕淺印丹砂血手跡新裁白紵衣¶
側賜扇紈長弃却雙雙羞㸔綵鸞飛¶
七夕閒登乞巧樓屬車隠隠認宸遊幾行宫樹女牆月¶
一闋庭花御苑秋戲展紅牋圖蛺蝶強拈綵綫候牽牛¶
<pb:KR4h0160_WYG_010-10b>¶
轆轤聲斷屏山冷一夜寒蛩替説愁¶
手撚梅花暗斷魂十年柘館未承恩曾催奏曲臨妝閣¶
暫出行香到寢園月照金鋪關永夜雪浮銀礫耿黄昬¶
并州剪就釵梁燕又逐年華作上元¶
　　初夏雜興二首¶
肥梅貼暈麥揺芒四月山居取次凉古砌月鋪銅沓冒¶
寒松風撼鐡琅璫兒孫猶有將軍臭厮役空知太尉香¶
有客縱談當世事薜蘿深處更移牀¶
<pb:KR4h0160_WYG_010-11a>¶
天氣如秋意轉䦨髙樓簟枕帶餘寒楝花零落魚初發¶
梅子青黄雨不乾客怕逺行催早宿農逢小熟勸加餐¶
近來悍吏經過少更喜深山好長官¶
　　九里路¶
去年九里路烏攫人腸挂枯樹今年九里溪沙頭白骨¶
髙復低人生變滅如泥土乆後猶傳姜萬户翠眉紅頰¶
誰家兒夜赴軍前效首虜將軍多愛恩意疎分將呉口¶
充苞苴殷勤道與送行使前日朝官多有書(唐人攻藩/鎮中朝官)¶
<pb:KR4h0160_WYG_010-11b>¶
(多以書托主將/求沒官妻妾)¶
　　七夕織女歌¶
牛郎咫尺隔天河鵲橋散後離恨多今夕不知復何夕¶
遙㸔新月横金波抛梭擲絍愁零亂彩鳯飄飄度霄漢¶
重來指㸃昔遊處香奩寳篋蟲絲滿一年一度承君顔¶
相别相逢比夢間舊愁未了新愁起已見紅日銜青山¶
當初漫道仙家别日逺月長不相接不似人間夫與妻¶
百嵗光隂長㑹合¶
<pb:KR4h0160_WYG_010-12a>¶
　　秋夜¶
露白初濡木星虚漸集房蛾飛爭墮水魚退急投梁擣¶
練隄防冷收禾凖備荒只愁棗紅地萬馬逐殘羌¶
　　早行¶
早起理歸裝殘鐙耿曙光開門半山月立馬一庭霜鐘¶
響知雲寺波聲認石梁修途留不住去去出山莊¶
　　寄何稼隠¶
欲出孤雲意巳闌東風吹夢落東安鐙前鄕國千山隔¶
<pb:KR4h0160_WYG_010-12b>¶
窗外乾坤一面寛放馬脱韁嘶曉岸連檣牽索上晴灘¶
䦨干倚遍空相憶花落芳洲春半殘¶
　　沃祥卿和前韻見寄再和荅之¶
西轉東移客興䦨風枝驚鵲不曾安孤吟媿我詩筒澀¶
百罰憐君酒令寛西閣梅林迷雨浦畫橋松韻接寒灘¶
相思一夜知何處夢醒樓頭鐘欲殘¶
　　過棠山徐墳欲招通甫不果晩憩景徳觀以歸寄¶
　　　通甫¶
<pb:KR4h0160_WYG_010-13a>¶
送春過棠峰假歩自登眺行田走詰屈攀磴上䆗窱岡¶
巒聳四圍厓壁儼雙峭野芳躑躅紅林宿離黄叫感彼¶
松下人脆甚風中燎精靈散埃氛骨肉閉&KR1094;竅晝眠嗥¶
狐狌夜照飛熠燿朗悟豁餘悲清響發長嘯思君客沃¶
洲對面隔蓬嶠扣門之因縁更僕煩請召流落俱異鄉¶
節奏本同調風髙鷁退飛月落牛反噍夷猶憩仙宫酬¶
荅領道要幽尋屋種梅雜坐逕披藋棋枰收半局丹竈¶
畫殘燒心期迥獨詣世誘浩難掉詩興逼行雲樹色留¶
<pb:KR4h0160_WYG_010-13b>¶
晩照拾翠記前遊舉白倒餘釂桐尾隠寳匣龍文掩魚¶
鞘何日聮華鑣葭菼亂漁釣¶
　　溪上¶
古木隂隂溪上邨隔溪呼喚隔溪譍桞堤漁艇水雙港¶
山崦人家雲半層早麥熟隨芹菜餉晚茶香和樹芽蒸¶
自慚未得亢桑樂癡坐寒窗似凍蠅¶
　　田家¶
晌午鴉鴉響踏車那邊叢薄有人家老農歇熱藤隂下¶
<pb:KR4h0160_WYG_010-14a>¶
一樹冬青落細花¶
　　田家四事¶
　　　耕¶
古人以農仕仕即為公卿未仕有常業安得不躬耕我¶
耕常及時破塊當初晴墳壚土性異勤怠人力并泥塗¶
淤手足霧露沾裳纓婦子挈午餉勞苦寛我情罷耕亟¶
放牧吾牛亦饑鳴投來重回首深山空月明¶
　　　種¶
<pb:KR4h0160_WYG_010-14b>¶
我生古揚州田下異梁雍山田種荒菜水田種浮葑地¶
力肥瘦兼農噐有無共及時撒新榖搏黍遞幽哢生意¶
日夜長移秧趁芒種未嫌豚酒祝自樂雞黍供落日竹¶
枝歌猶是豳原頌¶
　　　耘¶
良苗已入土田間水沄沄昨夜苖根發翳葉如煙雲草¶
生害我苗匝月一再耘是時人苦熱出門天未昕鬱蒸¶
體流膏爬捽手生皸手荼擁根節腰草驅蠅蚊青青衿¶
<pb:KR4h0160_WYG_010-15a>¶
佩子從事哀我勤我勤自樂此爾非沮溺羣¶
　　　穫¶
凉風入衣襟斜日照墟落我稼將登場築杵聲橐橐宵¶
征備寇盗日行呀䑕雀腰鎌赴田間是處競秋穫刈疾¶
笑翁健負重慚兒弱山炊雜我菽野草配場藿人生累¶
衣食計較一餉樂已矣復何言吾生老耕鑿¶
　　木犀二首¶
下土花中第一流移根自笑自生浮獨依上界清虚府¶
<pb:KR4h0160_WYG_010-15b>¶
滿貯青冥沆瀣秋稜葉風翻低散亂蒼皮蟲蝕老雕鎪¶
醉來逕向髙寒處自駕青鸞擁玊虯¶
蒼蒼珠樹俯寒流析木津頭戲拍浮褐鳯摶風朝紫極¶
硯蟾滴露㵼清秋返魂香倩羅裳貯礙月枝憑玊斧鎪¶
夜景未䦨清入骨瀟瀟鱗甲臥癡虯¶
　　感興(録八/)¶
斑斑林中雉雌雄伺朝暉鼔翅飛不逺山田麥苖肥飲¶
啄百歩間未暮相隨歸當春哺羣雛長大各自飛宇宙¶
<pb:KR4h0160_WYG_010-16a>¶
豈不大嗟爾為生微窮途守一轍畢命芝與薇¶
婉婉馬上女兩頰瑩寒玊弓彎敲鐙蹋側立紛相逐借¶
問誰家兒近出常山族兒家昔鼎貴煌煌什朱轂父親¶
守常山忽値(闕/)　蹙起義功不成巢傾卵亦覆妾身轉¶
流落嵗乆無錢贖欲去無縁由安得南飛鵠¶
朱樓逺迢遞繚以十里牆浮雲隠華桷夾路翳杉篁山¶
河未曾改世事不可量徃者(闕/)馬來玊人意蒼黄半死¶
半脱走兒女不及將朝為綺羅叢暮作瓦礫場近傳有¶
<pb:KR4h0160_WYG_010-16b>¶
(闕/)妾託身于襄陽一男作酒保相望居河梁骨肉各分¶
别中原渺茫茫浮榮何足羡俛仰悲荒凉¶
朝登北邙坂暮抵樂遊原燐火翳復吐髑髏夜呼寃不¶
見昔時主但見陵與園銀鳬已羽化石馬猶草根向來¶
爭天子一口吞乾坤誰知百年後不免遭樊温寳玉頻¶
發掘朽骨無精魂景昭去何處芳草悲頹垣縣官多衣¶
食當時多子孫¶
月府有竒木根幹飽清露生香異凡間衝風落天路髙¶
<pb:KR4h0160_WYG_010-17a>¶
枝舞青鸞低枝弄霜兔姮娥方妙年衣采純純素娉婷¶
不肯嫁含情待誰訴昨與汗漫期徑向銀河渡授我不¶
死藥倚徙怨遲暮即席欲服食終夕愁相誤悠悠下髙¶
寒回首空煙霧¶
天陽居盛夏生長無時休熒惑欲何詣渴奔極炎洲老¶
龍恐枯死深潛悶隂幽攢峰擁凝碧玊鑑開寒眸神靈¶
䕶甿俗盤盂置鰕鰍雷公持玊斧天女挾行輈行雨豈¶
不苦軃嬾化癡牛煌煌飛電光上下窮其搜嗟龍獨何¶
<pb:KR4h0160_WYG_010-17b>¶
避自媿乏世求變化付雛衆畢命歸寒湫¶
冀北渥洼種墮地已汗血深目老奚奴日夜供翦刷一¶
朝混南朔馳道三丈闊道邊館候騎歴歴抵燕越呉兒¶
富金錢補買計家活牽來中程度火印死不滅置之皁¶
櫪中時彼芻與秣徃來給官行飛去如電抹奔走皮骨¶
空不見淹嵗月區區鹽車中莫笑駑馬劣¶
萬山斗入處百獸家其間天寒橡栗富朝食暮未還不¶
知鵲與盧與之有何寃霜晨飽以飯獵夫亦加餐昨日¶
<pb:KR4h0160_WYG_010-18a>¶
料蹏跡銀灣水猶渾解紲任所之(闕/)氣升岡巒忽然得¶
遺臭逐逐窮千山歸塗巖谷震倒挂九節斑渾舍喜欲¶
舞明朝急輸官犬乎爾誠能終然死霜菅¶
　　夜坐苦蚊¶
萬物有常理動息隨昬昕區區蟲豸中惡毒無如蚊云¶
是鬼母化佛語非傳聞喙尺利芒刺腰圍隠花紋饑尋¶
飛翅輕飽飲酡顔醺搏噬以自肥乗時鼔妖氛潛伏草¶
莽間窺伺日向曛須臾却四出攢集窮崖垠横空聚復¶
<pb:KR4h0160_WYG_010-18b>¶
散如布鵝鸛軍騰身飛猱捷發喊迅雷磤瞥然闖門户¶
來者何繽紛不但入翠幕偏工惱紅裠端坐缺隄障各¶
各磨牙齦血肉生咀嚼斑駁瘃與皸如塗守宫血丹砂¶
服兼斤紈扇不住手揺動酸骨筋或時中指麾殷輪血¶
朱纁雖能殺一二未足空其羣有來效方畧薙草收蕕¶
薫延燒煽煙焰殺氣凝隂雲羅空燖鴞隼搜野醯䴥䴢¶
醜類盡驅逐暫息苖與獯自從生盤古元氣日磔分有¶
生潰亂出甘苦更臭芬而我墮世味未能去羶葷天陽¶
<pb:KR4h0160_WYG_010-19a>¶
爍六合曼膚似遭焚之蟲并搜攪入夜無一(缺/)誰知有¶
制伏火攻䇿奇勲當如運甓法百匝不憚勤事㑹靡終¶
極來者徴吾文¶
　　食西瓜¶
恨無纎手削駞峰醉嚼寒瓜一百筩縷縷花衫粘唾碧¶
痕痕丹血掐膚紅香浮笑語牙生水凉入衣襟骨有風¶
從此安心師老圃青門何處問窮通¶
　　送呉友直過呉門省親¶
<pb:KR4h0160_WYG_010-19b>¶
海闊天南不盡頭鴈來豈為稻粱謀飄零骨肉憐杯酒¶
老病形骸戀破裘(時有/兄疾)日暮片雲勞望眼天寒孤櫂發¶
行舟十年冷落江鄕夢願借西風過橘洲¶
　　續感興(録八/)¶
猛虎等百獸天賦與長雄曼胡利秋㦸隅目磨青銅從¶
知世路暗羣行各西東吼地一長嘯颯颯來悲風饑來¶
待人肉不數豹與熊肥領而黑喙不知是何蟲坐臥不¶
自防穴爾皮毛中爾虎雖云猛一旦皮骨空慎勿欺微¶
<pb:KR4h0160_WYG_010-20a>¶
細即且制神龍¶
惡木生高岡枝疎上指天雨露非有私蟠踞㡬何年蕘¶
子寢其下山鳥棲其巔匠石過不睨生理得自全皮為¶
野火燒根為螻蟻穿空中不足恃一朝踣而顛上有千¶
嵗藤相依乆纒緜樹猶不足保爾藤何足憐¶
二女灑竹淚盡是心中血精誠著於物千載猶不滅當¶
時從南巡豈少稷與契奈何比孤纍匍匐陽城謁皇英¶
獨何人風泉共幽咽可憐女子心慷慨男兒烈湘水流¶
<pb:KR4h0160_WYG_010-20b>¶
不斷誰道恩情絶何時見歸來續君逺離别¶
老火乆斂戍蓐收令西方塵沙隨白日慘澹無晶光故¶
葉改顔色過鴈新著行孤坐墜秋月寒鐙颭空房悵然¶
感時節開緘理衣裳芙蓉乆當采浩蕩不可量芬芳易¶
消歇嵗暮安得長毋為守(闕/)死萬代同山岡¶
黄鵠浴海水一舉陵紫埃長風九萬里正値天門開不¶
知食何食雲路方徘徊嗟我鴻鴈侣避寒聲悲哀失身¶
墮泥滓腹背日摧頹城東極惡少挾彈巧相猜稻粱未¶
<pb:KR4h0160_WYG_010-21a>¶
足溉雲雨何時來不希俯修翮有分終蒿萊¶
揚州舊服卉木棉白茸茸縷縷自余手紡績鐙火中織¶
成一束素上有浴海鴻嵗寒若可恃凄凄凜霜風昨夜¶
縣帖下頭綱出城東殷勤赴官急瘢瘡免殷紅我寒那¶
可忍負此卒嵗功不知落誰手輸入秦娥宮¶
匣空龍得偶厨封畫通神可憐種瓜客猶自標故秦當¶
時祖龍死逐鹿㶚水春早飛將軍檄晚分丞相茵抵死¶
心不閒不顧芻狗陳陶朱去越後未肯休此身猶聞載¶
<pb:KR4h0160_WYG_010-21b>¶
窈窕千金散賤貧何如白雲叟自與青山鄰十年一易¶
世眉目輒少嚬悠悠華山裏甘作騎驢人¶
驚禽營顆粒飛飛集丘隅遊子困行役十年落江湖煌¶
煌秦與洛運轉天下樞啓明曜東漢萬足爭奔趨豈無¶
爪距力逐利如孫呉得失昧前料青雲間泥塗天命有¶
厚薄定分不可輸歸來北山下俛仰收桑榆¶
　　過深浦羅給事舊隠居¶
給事三父子著籍古池陽販夫偶奇貴未暮來錢塘維¶
<pb:KR4h0160_WYG_010-22a>¶
時漢運衰紫宸厭天狼長鯨沸河洛幅裂萬里疆惟子¶
曉大義白筆揺風霜願提十萬旅巢穴傾朱梁青雲不¶
假翼無路凌髙翔其事竟無成青史垂芬芳中原轉莽¶
莽一垤爭侯王登髙抉浮雲極目慘八荒遐想同心人¶
過君橋梓鄉徘徊扣牧子遺跡悲荒凉區區夏蟲知知¶
我於詩長豈知用心處流落不忘唐我欲傳髙士置君¶
後柴桑含情苦揺蕩佇立滄洲旁¶
　　遊淥渚¶
<pb:KR4h0160_WYG_010-22b>¶
朝遊伍胥渡暮投杜主祠緑蕪髙犢背紅雨瘦花枝夾¶
道鳴腰鼔輕舟颭綵旗蹇驢寒服客未許㸔腰肢¶
　　曉行¶
百年長擾擾無地寄浮蹤容醉傷春酒人行送曙鐘煙¶
霏嗁謝豹星斗壓盧龍笑共孤雲去歸投江上峰¶
　　苦熱¶
六月紅雲不肯移清心自合勝炎曦雲根斲藥移松骨¶
石罅分泉插木皮未用冰蠶來海嶠坐㸔凍蟻走蛾眉¶
<pb:KR4h0160_WYG_010-23a>¶
人間寒暑相催迫倚寄東溪萬縷絲¶
　　雜興¶
衰草含煙木葉黄空城揺落客思鄕鴈髙孤月臨空塞¶
魚退殘星過曲梁醉眼昬花迷野馬帖書戲草掣風檣¶
閒來更試絲綸手新釣江鱸一尺長¶
　　晩眺¶
依稀風景小荒村不欠東屯稻菽園阿魏擣香風送響¶
雕胡擘玊水開痕招邀紫翠山當座標撥紅黄菊上盆¶
<pb:KR4h0160_WYG_010-23b>¶
世上去來俱是客隨風吹送夢歸䰟¶
　　秋晚雜興六首¶
烏桕數家邨漁樵自作鄰舊墳前日發富室近來貧古¶
道狐成怪深山鬼作人茫茫塵世事無處問蒼旻¶
天涯誰道逺嶺海接并幽馬帶交河種人穿真臘裘梅¶
花南國夢苜蓿故宫秋安得方仙道飄飄訪十洲¶
地占緐雄郡人奔財賦疆北僧泥佛相南客賈胡裝打¶
榖拳毛馬彈箏跕躧娼西風愁世路無路立蒼茫¶
<pb:KR4h0160_WYG_010-24a>¶
青溪溪上路書劍此棲遲凉月穿衣褐寒波照鬢絲古¶
桐傳賀若横玉犯龜兹不為傷秋老孤吟自可悲¶
蟲壁話秋䦨西齋日已寒階鳴辭故葉水擊跕飛翰路¶
接千峰榭潮通百丈灘葛仙無處覔我欲㸔燒丹¶
蕭索已秋色空濛欲暮天平蕪荒樹外疎桞斷橋邊山¶
暝殘雲合波停碎月圓凍前森萬境忽忽暗彫年¶
　　和府尹虚谷先生和徐子英韻并寄徐子英¶
袖手䦨干獨倚樓暫舒倦眼對滄洲雲山勸我閒方住¶
<pb:KR4h0160_WYG_010-24b>¶
聲利縈人嬾即休後世豈無青史筆浮生那欠赤泉侯¶
巖幽得似銅駞陌粟飯藜羮却易求¶
　　夜坐¶
風葉夜蕭騷寒鐙照寂寥冷泉和月汲殘葉帶霜燒半¶
白吟髭茁餘紅醉臉潮舊來樵牧地小隠不須招¶
　¶
　¶
　元詩選初集巻十¶
