# -*- mode: mandoku-view; -*-
#+TITLE: 元詩選
#+DATE: 2015-08-25 00:43:34.668596
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 三集卷五
<pb:KR4h0160_WYG_099-1a>¶
欽定四庫全書¶
　元詩選三集巻五　　　　庶吉士顧嗣立編¶
　　柯九思丹丘生稿¶
　　　九思字敬仲仙居人以父謙廕補華亭尉不就¶
　　　在太學時遇元文宗於潛邸及即位擢為典瑞¶
　　　院都事置奎章閣特授學士院鑒書博士凡内¶
　　　府所藏法書名畫咸命鑒定賜牙章得通禁署¶
　　　寵顧日隆言者見忌因乗間乞補外自效翼日¶
<pb:KR4h0160_WYG_099-1b>¶
　　　御史章入文宗召九思諭曰朕有意留卿而欲¶
　　　伸言路已敇中書除外卿其少避俟朕宣卿九¶
　　　思拜泣辭出而中書竟格詔不行未幾文宗崩¶
　　　因流寓江南至正乙已得暴疾卒年五十四敬¶
　　　仲自號丹丘生又號五雲閣吏天厯間與虞李¶
　　　諸公相唱和及歸老松江時徃來玉峰呉閶與¶
　　　玉山諸君讌遊玉山主人愛其詩類編草堂雅¶
　　　集以敬仲壓巻稱其宫詞尤為得體議者以為¶
<pb:KR4h0160_WYG_099-2a>¶
　　　不在王建下向來藏書家奉草堂雅集為秘寶¶
　　　而兵燹之餘獨缺首巻余嘗以為恨近者朱檢¶
　　　討竹垞偶於琴川毛氏得草堂雅集抄本一冊¶
　　　舉以示余閱之乃首巻敬仲詩也豈文人才士¶
　　　其精光不能磨滅片言隻字有鬼神陰相之而¶
　　　使之聚於所好者與因亟為付刋并採入書畫¶
　　　遺蹟及雜志所見附於巻末都為一集云¶
　　宫詞十五首¶
<pb:KR4h0160_WYG_099-2b>¶
萬國貢珍羅玉陛九賔傳贊巻珠簾大明前殿筵新(一/作)¶
(初/)秩勲貴先陳祖訓嚴(凡大宴世臣掌金匱之書訓/必陳祖宗大扎薩克以為)¶
黒河萬里連沙漠世祖深思創業難數尺闌干護春草¶
丹墀留與子孫看(世祖建大内命移沙漠莎草/於丹墀示子孫毋㤀草地也)¶
親王上璽宴西宫聖祚中興慶會同爭捲珠簾齊仰望¶
瑞雲捧日御天中(天厯元年十二月二十七日都稜特/穆爾集賽第二日寶房内對舒固爾)¶
(齊明埒棟阿平章伊埒布哈右丞大都哈勒巴缺柯尚事/書缺有來典瑞院官吉特巴勒同僉達實宻經歴  都)¶
(奏十月二十三日上都送寶來的時分興聖殿御宴其/間有五色祥雲捧日當殿本院官院判鄭立經歴張符)¶
<pb:KR4h0160_WYG_099-3a>¶
(都事柯九思等與衆於殿前一同仰觀郁郁紛紛非霧/非煙委係卿雲現似這般祥瑞應時呵如今與省家文)¶
(書行移國史院標寫入史呵/怎生奉聖㫖您每行文書者)¶
四海昇平一事無常參已散集諸儒傳宣羣玉看名畫¶
先進開元納諫圖(凡御覽法書名畫/羣玉内史掌之)¶
萬里名王盡入朝法宫置酒奏簫韶千官一色真珠襖¶
寶帯攢裝穩稱腰(凡諸侯王及外蕃來朝必錫宴以見/之國語謂之質孫宴質孫漢言一色)¶
(言其衣服/皆一色也)¶
官家明日慶生辰凖備龍衣熨帖新奉御進呈先取旨¶
<pb:KR4h0160_WYG_099-3b>¶
隋珠錯落間竒珍(御服多以大珠盤龍形嵌以竒珍曰萬/雅庳特喇特納者出西域有直數十)¶
(定/者)¶
傳宣太府頒宫錦近侍承恩拜榻前製得袍成天未曉¶
著來香殿賀新年(臘前分賜近臣襖/材謂之拜年段子)¶
鳯城(一作/天街)女樂擁祥煙梵座春遊浹(一作/夾)管絃齊望綵¶
樓呼萬嵗祥雲(一作/柘黄)只在五雲邊(故事二月十五日迎/帝師遊皇城宫中結)¶
(綵樓臨/觀之)¶
花明晝錦栁揺絲仙島陪鑾濯禊時曲水番成飛瀑下¶
<pb:KR4h0160_WYG_099-4a>¶
逶迤銀漢接清池(故事上節錫/宴於萬嵗山)¶
儒臣春直奎章閣玉陛牙牌報未時仙仗已迴東内去¶
牡丹花畔得圍棋(上日御奎章報未/時則還内殿矣)¶
玉椀調冰湧雪花金絲纒扇(一作/線)繡紅紗綵牋御製題¶
端午勅送皇姑公主家(皇姑者魯國大長公主皇后之/母也天厯二年端午上賜甚厚)¶
(并御詩/送之)¶
觀蓮太液汎蘭橈翡翠鴛鴦戲碧苕説與小娃牢記取¶
御衫繡作滿池嬌(天厯間御衣多為池/塘小景名曰滿池嬌)¶
<pb:KR4h0160_WYG_099-4b>¶
珠宫錫(一作/賜)宴慶迎祥麗日初隨綵線長太史院官新¶
進厯榻前一一賜諸王(每嵗日南至太/史進來嵗厯日)¶
元戎承命獵郊坰勅賜新羅白海青得雋歸來如奏凱¶
天鵝馳送入宫庭(海青者海東俊鶻也白/者尤貴有數十金者)¶
玉漏藏機水暗流真珠射日動燈毬偶人自解開青瑣¶
髙拱龍牀報曉籌(大明殿有燈漏飾以真珠内為機械/以小木偶人十二捧十二相屬每辰)¶
(初刻偶人相代開小門出燈外板/上直御牀立捧辰所屬以報時)¶
　　宫詞十首¶
<pb:KR4h0160_WYG_099-5a>¶
徽儀閣内製春衣日長倦繡立彤闈奚官折送杏花去¶
笑看玉階胡蝶飛¶
黄金幄殿載前驅象背駝峰盡寶珠三十六宫齊上馬¶
太平清暑幸灤都¶
奉常告吉禴初冬太室精禋一念通傳㫖外廷休奏事¶
今朝天子坐齋宫¶
(闕/)華閣後春歸早百種名花臘日開為是君王行不到¶
園官講殿進盆梅¶
<pb:KR4h0160_WYG_099-5b>¶
千嵓雨過翠玲瓏太液池邊看綠虹何處蓬萊通弱水¶
儀天殿在畫橋東¶
中書已奏新除了押寶還催内閤開斜插白麻龍篆濕¶
近臣當殿謝恩來¶
髙鼻黄髯欵塞胡殿前引貢盡龍駒仗移天步臨軒看¶
畫出韓生試馬圖¶
皇心簡注(一作/在)勲臣舊未有人知擬拜除宣索綵牋濡¶
玉筆榻前先命小臣書¶
<pb:KR4h0160_WYG_099-6a>¶
夜深囘步玉闌東香燼龍煤火尚紅折得海棠無覔處¶
依然遺却月明中¶
小時歌舞擅宫庭長憶先皇酒半醒白髪如今垂兩鬢¶
佛前學得念心經¶
　　長信宫秋詞¶
羊車聲逺意徒勞望斷長門月影髙猶恐九霄風露早¶
明朝擬送衮龍袍¶
　　和許彦温宫詞¶
<pb:KR4h0160_WYG_099-6b>¶
暖吹生香花半吐三十六宫傳笑語雕䦨並倚弄新春¶
翠袷不管霑㣲雨小娃相對學吹簧雲母屏風白玉堂¶
中貴傳宣日將暮不省秋閨斷寸腸¶
　　漢長門詞四首¶
阿嬌初入漢宫時金屋承歡春晝遲欲學新妝重覽鏡¶
如今羞畫翠蛾眉¶
翠華明日遊仙苑為報春風候六龍妾貌如花番被妬¶
莫教花貌似奴容¶
<pb:KR4h0160_WYG_099-7a>¶
梧桐秋雨滴昭陽不忿燈花故近牀欲下羅幃宫漏永¶
細看當日繡鴛鴦¶
名花傾國占宫闈香損僝風傍路飛却憶夜來宫裏事¶
篋中未熨衮龍衣¶
　　題風雨泊舟圖¶
春風桂楫木蘭舟欲采芳蘅不自由淺瀨潾潾吹暮雨¶
蒼梧雲冷易生愁¶
　　題虢國走馬圖¶
<pb:KR4h0160_WYG_099-7b>¶
月淡花濃酒半消沈香亭暖度簫韶傳宣趣賜飛龍馬¶
虢國夫人早入朝¶
　　題金國端箭人馬巻¶
氊帳雪花寒單于夜不還分弓傳令肅明日獵天山¶
　　題趙松雪畫馬¶
沙塲萬里貳師還天馬如雲入漢闗當日丹青誰第一¶
為傳神駿落人間¶
　　題小景便面¶
<pb:KR4h0160_WYG_099-8a>¶
渚宫正在緑楊西鳯管龍笙法曲齊宋玉賦成爭諷詠¶
荷花深處起鳬鷖¶
　　題翠瓶色梅圖¶
玻瓈瓶暖翠痕深萼緑仙人出上林不放春風吹繡閤¶
妝魂無語晝喑喑¶
　　題朱澤民臨李營丘寒林圖¶
髙林曾記舊黄昏下筆生春晝掩門劒器低昂動山岳¶
翠蛾誰解憶公孫¶
<pb:KR4h0160_WYG_099-8b>¶
　　題從子倫畫雪景便面¶
千山雪月繞漁磯寒沁船忩酒暈㣲魂斷翠禽香入夢¶
梅花應笑美人歸¶
　　題趙仲穆畫桃花馬¶
桃花出水映連錢太液新酣緑樹煙催賜金鞍調得穩¶
翠華明日幸温泉¶
　　題商夀巖畫山水¶
集賢曾畫嘉熈殿勅賜黄金拜舞歸從此人間重山水¶
<pb:KR4h0160_WYG_099-9a>¶
清泉白石轉晴暉¶
　　題明雪忩畫蘭¶
清事相過日應酬山僧信筆動新秋王孫遺法風流在¶
解使平臺石㸃頭(王孫謂子固子昂昆仲/也時雪忩住虎丘寺)¶
　　筆生沈日新來求書就寫舊詩以寄¶
沈生筆妙能隨意曾記蓬萊應制時三十六宫花漠漠¶
玉堦研露寫新詞¶
　　墨工林松泉來求薦就寫寄¶
<pb:KR4h0160_WYG_099-9b>¶
先朝誰進林家墨曾試龍樓鳯餅新玉硯光華雲彩動¶
殿中書詔賜功臣¶
　　贈相士王生¶
不見王生二十年武夷山下看清泉南柯夢裏猶相問¶
臺貯黄金可赴燕¶
　　就寄筆生温國寶¶
千金當日賦長門温老中書預選掄江上秋霜飛鬢影¶
怕拈湘管見啼痕¶
<pb:KR4h0160_WYG_099-10a>¶
　　贈周信之教授¶
霞蒸春暖丹初熟許我刀圭未暇尋只在鴛鴦湖上住¶
杏花種得滿園林¶
　　題雪溪逵上人像於玉山草堂¶
道人曾宿靈隱寺能畫寺前山意秋古木立猿啼夜月¶
下有清泉如玉流¶
　　明月歌送僧東遊¶
上人忤世秖好遊蹴蹋空翠凌清秋時人問之寂無語¶
<pb:KR4h0160_WYG_099-10b>¶
明月在天惟㸃頭呉山越嶠皆明月桂影相隨渡東浙¶
煩師問訊吾故居山近瓊臺瞰雙闕¶
　　贈匡廬山人¶
道人欲築希夷室自向身中煉大丹何日朝元遊綘闕¶
九霄囘首月華寒¶
　　題匡廬山人所藏雲松圖於玉山書舍¶
幽人結屋廬山側臥看九江天際來白雲萬壑青松老¶
時撫絲桐坐緑苔¶
<pb:KR4h0160_WYG_099-11a>¶
　　題周文矩畫太真攀鞍圖¶
春風别院奏笙歌妃子攀鞍轉曉波不信開元太平日¶
香魂淪落馬嵬坡¶
　　題趙松雪畫挾彈圖¶
夜合花開晝漏遲王孫遊騎出平堤玉鞭緩策青林下¶
囘首風前聽子規¶
　　題趙松雪春山圗¶
落花飛絮春日間散策深林獨徃還畫成應對閨人語¶
<pb:KR4h0160_WYG_099-11b>¶
好似西湖西畔山(此紀管仲姬/畫眉時語也)¶
　　題趙仲穆畫¶
山頭應是館娃宫錦繡樓臺路可通年年長見五湖水¶
萬斛舟行白浪中¶
　　題文與可畫竹¶
湖州放筆奪造化此事世人那得知跫然何處見生氣¶
彷彿空庭月落時¶
　(按敬仲善畫竹石得筆法於文同嘗自謂寫榦用篆/法枝用草書法寫葉用八分或用魯公撒筆法木石)¶
<pb:KR4h0160_WYG_099-12a>¶
　(用金釵股屋漏痕之遺意然其生意飛動有龍/翔鳯翥之狀此詩所謂生氣非敬仲不能道也)¶
　　題李遵道春山圖¶
江上蘭橈倚緑波江頭聽唱竹枝歌使君多少傷春意¶
新畫青山作髻螺¶
　　題李遵道畫扇¶
江清地僻野人家門外橋通石徑斜不信東華塵十丈¶
萬山晴雪看棃花¶
　　題王孤雲界畫山水圖¶
<pb:KR4h0160_WYG_099-12b>¶
滿地山河如繡迴巖樓閣凌風幾度春花秋雨不知秦¶
苑呉宫¶
　　題道士黄松瀑詩帖後¶
道人下筆重黄金尚憶宫墻古木深獨倚闌干揮老淚¶
江山風雨動哀吟¶
　　題達兼善書漁莊篆文¶
閒居正憶龍頭客喜見秦人小篆文便到山中看摹勒¶
己&KR0184;十日臥寒雲¶
<pb:KR4h0160_WYG_099-13a>¶
　　題米元章海岳菴圖¶
我棄朝歸海岳菴千巖萬壑繞江南先生預擬歸來計¶
不待臨風雪滿簮¶
　　題米元暉山水¶
帝鄉春日曾舒巻溪館秋風每見之處處雲生山似畫¶
年年老去鬢如絲¶
　　題漁父圖¶
黄金不用買驊騮十丈紅塵没馬頭好買扁舟逐漁父¶
<pb:KR4h0160_WYG_099-13b>¶
一江春雨看浮漚¶
　　題張萱畫横笛士女¶
纎手鏘宫徴紗痕薄暮霞畫眉人去後深院落梅花¶
　　題黄筌畫紅蕉十二紅¶
故國三千里名禽十二紅白頭供奉在揮淚溼春風¶
　　題芙蓉畫眉¶
誰道秋容淡名花帯露穠畫眉聲欲碎莫放曉妝慵¶
　　題邊武畫蒼松圖¶
<pb:KR4h0160_WYG_099-14a>¶
疎竹揺秋雨蒼松凝晩煙王孫歸未得誰復效春妍¶
　　題周文矩畫熨帛士女¶
熨開香霧細裁縫蜀錦呉綾五色穠雲母屏前秋冷澹¶
自將纎手折芙容¶
　　題拜石圖¶
麾斥煙霞世莫儔須江太守獨清流庭前見石即下拜¶
石若有情應㸃頭¶
　　題王仁夀畫駝¶
<pb:KR4h0160_WYG_099-14b>¶
西域降王朝正朔名駝載玉曉連山兩峰殘雪隨羌鼓¶
萬里流沙欵漢闗仗内垂鈴珠錯落駕頭䝉背錦斕斑¶
汝南粉本從何覓寧識如今滿世間¶
　　題姚婁東所藏平臺寒林圖¶
古木寒林欲斷魂家山落日近黄昏相從便問桃源路¶
絶頂人行何處村¶
　　題趙子固畫墨蘭¶
王子當時倚玉樓飄蕭翰墨足風流人間自有清香種¶
<pb:KR4h0160_WYG_099-15a>¶
不逐湘纍一様愁¶
　　題所藏趙仲穆畫江山秋霽圖¶
國朝名畫誰第一只數呉興趙翰林髙標雅韻化幽壤¶
斷縑遺楮輕黄金憶昔京華陪勝集郎君妙年才二十¶
江南春雨又相逢筆底秋山那可及便欲追蹤僧巨然¶
破墨爛漫還清妍倚䦨人待滄海月懸崕樹拂瀟湘煙¶
老夫(闕/)愛扁舟趣風靜波深疑可渡顧生癡絶忽大叫¶
指㸃前峰問歸路¶
<pb:KR4h0160_WYG_099-15b>¶
　　題李息齋畫竹¶
仙客揮毫不可招緑雲猶繞翠㽔飄天風吹醒丹淵夢¶
冉冉青鸞下九霄¶
深宫雨過長苔痕誰憶羊車舊日恩惟有集賢癯學士¶
一枝漠漠記黄昏¶
筆端隨意長清標疎葉生風剪剪飄羸馬城南看新筍¶
雨餘初散集賢朝¶
使君弭節毗陵日屏障家家有畫圖何似小忩横幅好¶
<pb:KR4h0160_WYG_099-16a>¶
青鸞雙過洞庭湖¶
　　題郭元方畫海棠蛺蝶¶
名花楚楚近清尊蛺蝶春生五色痕金屋瓊忩無鎖鑰¶
蓬萊飛墜太真魂¶
　　題蘇叔黨畫竹石¶
别墅促煎茶溪邊路不賒藍橋曽種玉春筍出仙家¶
　　題武洞清阿羅漢像¶
天厨送食鹿銜花口誦恒河沙復沙獨立虚空無所住¶
<pb:KR4h0160_WYG_099-16b>¶
石橋西畔老夫家¶
　　題錢舜舉畫杏花¶
一枝緐杏逞妖嬈曾鬭東風楊栁腰金水河邊三十里¶
落紅如雨玉驄驕¶
　　張叔厚白描乗鸞仙¶
秦臺縹緲近天涯紅露霏霏隔絳紗蕭史不歸春欲老¶
吹簫秖在碧桃花¶
　　題周昉畫荔枝宫女圖¶
<pb:KR4h0160_WYG_099-17a>¶
驪山宫殿九天開盤出輕紅破玉腮中使傳宣催驛騎¶
宫娥報道荔枝來¶
　　題李遵道畫竹¶
秋風滿紙老黄華元氣淋漓攲復斜應是黄巖癯太守¶
青鞵時過埜人家¶
　　題温日觀畫蒲萄¶
學士同趨青瑣闥中人捧出赤瑛盤丹墀拜賜天顔喜¶
翠袖㩦歸月色寒¶
<pb:KR4h0160_WYG_099-17b>¶
　　題從子倫寫生芍藥于玉山佳處¶
九十春光事已非翻堦紅藥尚天機畫工㸃染成生色¶
説與東君少待歸¶
　　題王元章寫紅梅花¶
姑射燕支襯露華一枝楚楚進天家君王不作梁園夢¶
金水河邊厭杏花¶
　　題馮子振横幅荷花圖¶
水殿風生酒力㣲三千宫女緑荷衣美人應妬華隨去¶
<pb:KR4h0160_WYG_099-18a>¶
月上瑶階未肯歸¶
　　題盧益脩畫水仙花¶
煖瓊柔翠曉慵妝香損鴛鴦瓦上霜帝子愁多春夢逺¶
佩揺明月近瀟湘¶
　　題宋好古緑竹圖¶
仙子相邀駕綵鸞瑶池𤣥圃拾琅玕却憐宋玉多才思¶
貌得森森翠羽寒¶
　　題宋徽宗畫柔條雨燕¶
<pb:KR4h0160_WYG_099-18b>¶
雙雙紫鷰承恩重立盡柔條活欲栖莫忘六宫春雨暮¶
珠簾捲處不曾低¶
　　春直奎章閣二首¶
旋拆黄甘日鑄茶玉泉新汲味幽嘉殿中今日無宣喚閒¶
捲珠簾看栁花¶
春來瓊島花如錦紅霧霏霏張九天底事君王稀幸御¶
儒臣日日待經筵¶
　　退直贈月¶
<pb:KR4h0160_WYG_099-19a>¶
西華門外玉驄驕新賜羅衣退晩朝繡枕魂清疎雨暮¶
海棠銀燭度春宵¶
　　元日㑹朝(一作/朝㑹)大明宫¶
軒冕朝元湧翠埃中天雞唱内門開雲閒(一作/飄)五鳯層¶
樓矗日繞羣龍法駕來謁者引班聫寶帯上公稱壽進¶
金杯撞鐘告罷宫花側人指儒冠錫宴廻¶
　　次杜徳常典籖玉泉寺秋日感懐韻五首¶
萬騎時巡九月囘年年望幸寺門開兒童不識髯龍逺¶
<pb:KR4h0160_WYG_099-19b>¶
猶問君王幾日来¶
玉殿珠樓漾水光翠華來幸拂天香髙皇魂魄應思沛¶
時有祥雲䕶此方¶
貝葉空聞馱白馬金根不復駕蒼虯當時迎日花如錦¶
一片人間逐水流¶
錦纜牙檣天上移美人爭挽緑楊枝如今淚灑西風急¶
採盡蘋花晩欲吹¶
縈波翠荇牽秋恨泣露紅蕖落曉芳惟有舊時西嶺月¶
<pb:KR4h0160_WYG_099-20a>¶
自移閣影過朱墻¶
　　送尚醫林邦獻歸天台省親¶
嘗藥事親師華扁玉圅方秘得真傳採芝曽斸瓊臺月¶
煑术時飄碧海煙幾載尚醫留帝里一朝歸省上江船¶
五雲閣吏今華髪為報桃花洞裏仙¶
　　贈醫者徐復菴¶
人説徐卿有竒術京華視病覔詩酬能知夢裏鈞天樂¶
戲作壺中遯世遊客館守丹和月坐名山採藥帯雲收¶
<pb:KR4h0160_WYG_099-20b>¶
有人來問陽初復杜若春風江上洲¶
　　送王誠夫赴無錫知州¶
黄金横帯爛輝光出守寧辭道路長鵷序久陪蒼水使¶
鳯池曽赴(一作/賦)紫薇郎雙旌坐鎮清溪月列㦸看凝宴¶
寢香肯汲恵山泉見寄青春煮茗當還鄉¶
　　題安僧元帥逺景亭¶
東河亭子憑髙爽俯瞰平原繞茂林滄海月生朱栱濕¶
泰山雲起繡簾陰夢囘春渚鐘聲小目倦晴空鴈影沈¶
<pb:KR4h0160_WYG_099-21a>¶
誰似詩書老元帥清時於此寫丹心¶
　　潞陽客舍和儲生韻¶
逆旅棲遲筆硯香栁車底事戀文章雲拖鴻鴈生秋色¶
月冷魚龍湧夜光慟哭有誰憐賈誼形容已老似馮唐¶
風沙忽遇江南客佳句猶期萬里驤¶
　　送秘書掾李道濟之峽州知事¶
館閤論交乆都門出餞遲同為遊宦客忍賦送行詩蜀¶
道傳鸚鵡江亭虯子規地偏公事少峽外看舟移¶
<pb:KR4h0160_WYG_099-21b>¶
　　送趙虚一還金陵書虞翰林後¶
詞臣通籍侍金閨天語從容問舊蹊雲外山髙龍虎踞¶
人間松老鳯凰棲翰林擬詔當紅藥道士疏封出紫泥¶
更賜金錢祠泰畤寥陽前殿麗璇題¶
　(虞翰林詩并序曰天厯二年三月二十五日集侍立/延閣上顧問集嘗至金陵否集謹對曰嘗到又曰冶)¶
　(亭是汝所題徃年八九至其處新松當長茂矣集謹/對曰是未種松時到也近臣奏言道士趙虚一所種)¶
　(也上曰然己陞觀為宫汝知之乎集謹對曰臣奉敕/題榜賜之矣是日歸虚一來别歸江南即告以聖上)¶
　(不㤀冶亭之意又三日呉大宗師持巻來索詩贈行/因録所得如上云詩曰春明晝侍奎章閤聖上從容)¶
<pb:KR4h0160_WYG_099-22a>¶
　(問冶亭為報仙都趙真/士新松好䕶萬年青)¶
　　送李教授之湖州¶
水精宫裏尋春處天目山前看月時隔㟁園亭俱可愛¶
舊時風物未全衰廣文遊宦詩如錦博士淹留鬢欲絲¶
欲謝君恩無寸補他年杜牧去應遲¶
　　送達兼善赴南臺御史¶
楊花滿隄春已暮況是都門送客時共陪鳷鵲方自慰¶
逺乗驄馬令人思汀洲水濶生杜若山驛雲深啼子規¶
<pb:KR4h0160_WYG_099-22b>¶
東南此去須行志米斗七千人苦饑¶
　　送程鵬翼赴山東運司經歴¶
齊人富國書猶在煑海為鹽屬縣官千竈飄煙雲樹濕¶
萬盤凝雪浪花乾西曹儒雅聲華舊東郡司存禮數寛¶
談笑雲霞公事了大明湖上凭闌干¶
　　俞希聲置竹石于几案間名曰小山陰山陰吾之¶
　　　故鄉不能無題¶
昔年曽在山陰住不謂山陰到此堂蒼苔翠竹汝所好¶
<pb:KR4h0160_WYG_099-23a>¶
白石清泉吾故鄉禹穴有懐游太史鑑湖無復賜知章¶
張帆明日竟東下雨過西興樹影涼¶
　　題錢舜舉畫棃花¶
洛陽城西千樹雪走馬看花徧阡陌金鞭換酒為沈(闕/)¶
爛醉花前扶不得粉香薫透詩人脾思入呉牋灑殘墨¶
别來風雨難為情客懐幾度孤清明壯遊囘首已陳迹¶
一聲啼鳥心魂驚苕溪居士獲天趣造化潛移不知處¶
玉容寂寞澹春寒猶記香山舊時句羨君好古清有餘¶
<pb:KR4h0160_WYG_099-23b>¶
勵志恥作黄金奴梅邊握手恨不早老眼半世空江湖¶
畫圖詩筆耀當代大嚼屠門意殊快更須什襲為珍藏¶
靜裏春光常自在¶
　　題畫蕙¶
一幹生數花春風折香玉持之贈所思幽人在空谷¶
　　題靈壁石¶
翠滑煙虚小洞天一辭泗水不知年君王半醉宣和殿¶
曽見驚塵落舞筵¶
<pb:KR4h0160_WYG_099-24a>¶
　　題趙承旨墨竹¶
閶闔風來玉珮珊洞庭秋入淚痕斑至元朝士今誰在¶
翰墨風流滿世間¶
　　題唐子華畫秋江亭子¶
林皋霜老紅初冷巖畔煙虚翠欲消記得山陰曽訪隱¶
一笻秋色度溪橋¶
　　題從子倫畫南山曉霽圖¶
少年曽殢南山勝畫舫笙歌日日來第二橋邊春水滿¶
<pb:KR4h0160_WYG_099-24b>¶
曉晴芳樹散輕埃¶
　　題山谷詠馬詩帖後¶
道山書困下階立曽見先朝十二閑紫翠樓臺秋雨後清¶
詩零落向人間¶
　　閨中詞寫寄三首¶
階前萱草可忘憂底事王孫尚逺遊却笑去年新種竹¶
錦䙀已露竹根頭¶
物華生意隔湘簾睡起殘妝思更酣㣲笑竟穿花畔去¶
<pb:KR4h0160_WYG_099-25a>¶
背人低語折宜男¶
四月新筍長五月萱草開日長深院靜獨自步蒼苔¶
　　烏夜啼寫寄¶
故宫芳草春日低髙林漠漠烏夜啼烏啼不斷愁深閨¶
萬里封侯安足道玉顔如花夢中老東方欲曙鳥飛去¶
門外落花紅不掃¶
　　偶成三絶寫上就(闕/)匡廬山人¶
月華雲影漾中郊光曜紛紜動翠旓玉笛夜吹山石裂¶
<pb:KR4h0160_WYG_099-25b>¶
有人騎鶴過三茅¶
放日輕霞破曉陰北忩徙倚聽龍吟光揺翡翠蓬山逺¶
浪擁玻瓈貝闕深¶
青鳥當時養得馴碧梧露下覆清晨紗忩忽見秋如許¶
應有蛾眉憶逺人¶
　　寓題寄玉山(一作浣/花館)¶
溪行何處是仙家谷口逢君日未斜隔㟁雲深相借問¶
青松望極(一作/極望)有桃花¶
<pb:KR4h0160_WYG_099-26a>¶
　　玉山書畫樓口占(一作湖光山色/樓酒邊口占)¶
紅顔欲醉倚髙樓玉管聲中桂子秋如此江山(一作湖/山如此)¶
不歸去冷雲風急臥扁舟¶
　　姚婁東徃玉山因書以寄¶
相逢何事且徘徊澤國桃花㟁㟁開見説衡陽南去路¶
秋深無鴈寄書來¶
　　春日偶成戲簡玉山人¶
愛君談笑俱清絶昨日相逢是幾囘春色不將塵事惱¶
<pb:KR4h0160_WYG_099-26b>¶
杏花移得上忩來¶
　　姚婁東徃武林和玉山韻以送¶
我欲從君馬首東錢塘湖上看東風六橋歌舞歡娱地¶
萬井樓臺淺淡中¶
　　午日有感書寄¶
紅葵翠艾動千門惟有蒼梧霧雨昏離騷歌舞湘妃怨¶
宋玉如花合斷魂¶
　　索陽莊𤓰寄玉山¶
<pb:KR4h0160_WYG_099-27a>¶
榖雨初乾可自由荷鋤原上倦還休醉迷芳草生春夢¶
誰識東陵是故侯¶
　　題釣月軒¶
談笑從吾樂相過罷送迎凭闌看月出倚釣待雲生蝶¶
化人間夢鷗尋海上盟軒居總(一作/穩)適意何物更闗情¶
　　至順初上甞御奎章閣太禧使明理董阿中書¶
　　　左丞趙世安大司農卿哈喇巴爾侍上從容詢¶
　　　求江南之士臣九思以韓性張翥應詔上曰俟¶
<pb:KR4h0160_WYG_099-27b>¶
　　　修皇朝經世大典畢卿至江南刋梓時可親為¶
　　　朕召此二人者來試之館閣臣九思再拜曰幸¶
　　　甚後有近臣自南使還者上問此二人其人亦¶
　　　曰佳士上頗悦後竟因循遂隔今舉事玉山思¶
　　　之泫然流涕玉山請詩以紀因為四十字以寄¶
　　　二子云¶
二美人間少胡為滄海涯文章聫璧貴聲譽九重知宣¶
室今無召丘園漫有詩蒼梧雲靉靉囘首淚空垂¶
<pb:KR4h0160_WYG_099-28a>¶
　　題黄筌梅花山茶野禽圖¶
萼緑仙人白玉冠霞裙輝暎碧雲團芳禽慣聽吹簫暖¶
偎徧春叢午睡闌¶
　　題趙昌畫牡丹鵓鴿¶
雕䦨玉砌舊承恩輕吹凝香瑞靄温宫女傳言妃子笑¶
笑看馴鴿出金盆¶
　　余舊為顧長卿作梅竹圖明年其弟仲瑛於姚子¶
　　　章席上索題遂成口號云¶
<pb:KR4h0160_WYG_099-28b>¶
晴雪禁梅蕊春風裊竹枝美人應失笑記得捲簾時¶
　　酬陸友仁城南雜詩十首¶
尺五城南瑞靄浮曽陪玉輅祀圜丘太平禮樂逢昌運¶
親見嘉禾屢有秋¶
尺五城南神御殿雲籠金碧半天開羮牆每極終身慕¶
萬乗旌旗拂曉來¶
尺五城南老圃家牡丹如斗眩朝霞君王宴坐奎章閣¶
中使人間不買花¶
<pb:KR4h0160_WYG_099-29a>¶
尺五城南暖始開栁林閲武振芳埃鶻起鴐鵝天際落¶
侍臣(闕/)廟獻魚來¶
尺五城南憫忠閣平壤歸來有所思魏徴不作碑已仆¶
朝廷乆乏諫諍姿(憫忠閣乃唐時建薦/征髙麗戰沒之士)¶
尺五城南故國基武元皇帝有穹碑苔痕手剝推終始¶
載記當年備拾遺(金太/祖也)¶
尺五城南可墾田勢隨髙下接平川十年沃野連千里¶
能減東呉漕運船¶
<pb:KR4h0160_WYG_099-29b>¶
尺五城南古寺深燕臺陳迹貯黄金幾囘獨立斜陽外¶
數盡歸鴉月滿林¶
尺五城南望帝都孤臣去國意躊躇篋中尚有忠臣疏¶
不是相如封禪書¶
尺五城南話徃年妝臺明月媚華筵歡娯未了聞笳鼓¶
岐國雙蛾鎖翠煙(妝臺者金章宗所築以貯李宸妃章/宗嘗曰二人土上坐宸妃應聲曰一)¶
(月日邊明章宗大恱我太祖皇帝伐金之/初金宣宗嘗獻岐國公主以請和故云)¶
　　題宣和書畫博士李時雍畫渭川煙雨圖¶
<pb:KR4h0160_WYG_099-30a>¶
近代何人能畫竹只數熈寧文與蘇宣和復有李博士¶
亦作渭川煙雨圖圖中蕭蕭風景暮溪谷縈迴森竹樹¶
深林欲澹蒼翠來暗葉爭翻亂珠度石梁細路人家幽¶
生涯應比干户侯老夫對此銷百憂坐覺滿堂生素秋¶
筆端亦能工破墨直節曾移江上色先朝見之重歎息¶
吁嗟儒雅成陳迹囘首丹霄天地窄¶
　　寄題聽竹亭¶
送客題詩學楚歌君歸聽竹楚山阿蒼竿已覺逢秋勁¶
<pb:KR4h0160_WYG_099-30b>¶
亂葉翻疑入夢多月滿瀟湘初鼓瑟風囘閶闔舊鳴珂¶
杖藜作伴清心耳惆悵如今鬢已皤¶
　　中秋醉後偶作¶
虞淵日沈羣動息露㸃蒼苔鬼工泣纎塵不染堪輿清¶
秋水無痕湛晴碧初若照膽鏡飛上天一壁又如驪龍¶
珠跳出滄海窟冷光透體骨髓凝灝氣侵人毛髪立年¶
年中秋事行理孤館殘燈滯他邑今嵗居貧家此景頗¶
自適持杯向月月墮酒舉酒長吞月隨入酒到胸中飛¶
<pb:KR4h0160_WYG_099-31a>¶
火車月入詩腸(闕/)氷汁眼花忽見仙人來笑語欣然若¶
相識長笛叫虚寒餘響裂巖石搔首於兩間今夕復何¶
夕雲中老桂飄古香樹影婆娑印蟾璧天風忽吹散人¶
月兩俱失玉山倒入無何鄉雄雞聲裏東方白¶
　　送倪仲剛遷淛西¶
我昔少年氣如鶻萬里肩書趼雙足歸來思得人中雄¶
捫蝨髙談破聾俗病餘此事便已廢學向衡門守雌伏¶
倪君表表淛右來襟宇脱畧無纎埃相逢一笑即傾倒¶
<pb:KR4h0160_WYG_099-31b>¶
使我鬱塞怡然開鹽車乆矣滯騄駬熟路飄飄籋雲起¶
丈夫有志在四方出處還應異諸子離筵興濃舟且艤¶
翠袖呉娃嫩如水清歌三疊動陽闗嫋嫋餘音碧雲裏¶
願君舉觴不留滴去去功名當努力他時短棹為君住¶
把酒呉山捲晴碧晩風推出海門潮醉挽雲濤洗胸臆¶
　　商夀巖山水圖¶
老子胸吞幾雲夢賸水殘山藏妙用酒酣時把墨濡頭¶
収拾乾坤作清供粉黛不冩兒女顔秃兎埽盡江南山¶
<pb:KR4h0160_WYG_099-32a>¶
孤峰拔地起千尺凜凜秀色撑虚寒飛泉一道躍靈窟¶
古樹千株舞煙骨小橋流水隔紅塵中有幽人卧茅屋¶
衆竒百譎鳥可名筆力到處俱天成王維乆死喚莫起¶
此畫一出疑更生世人飲食鮮知味淡裏工夫屬三昧¶
屠門大嚼空垂涎口不能言心自醉蹇驢䭾我春暮時¶
觀山仰面哦新詩垂楊修竹夾古道忽有桃杏横纎枝¶
浴沂風軟揺輕袂雨過屏山滴煙翠數家籬落近横塘¶
牛背夕陽明逺霽悠然對景心無窮冥捜直欲収竒功¶
<pb:KR4h0160_WYG_099-32b>¶
貪愛眼前閒世界不知身落畫圖中¶
　　雪夜氷琴詩為鄧靜春賦¶
嶧陽孤桐堅如鐵石上蟠根飽風雪何年雷電驅六丁¶
曽入深山取蛟&KR1416;礔礰擊碎餘孫枝流落塵寰知幾刼¶
卓哉至寶斵斯器聲滿乾坤擅竒絶雪光照夜三尺氷¶
落指飛泉響雲穴霜空湛碧來西風老鶴孤鳴下天闕¶
余生兩耳獲親賞所恨黔驢惟技拙小齋人靜月窺忩¶
古瓶水暖梅(闕/)香拂衣再拜(闕/)君操恍然挈我天遊鄉¶
<pb:KR4h0160_WYG_099-33a>¶
茫茫是身非已有塊坐俄驚栁生肘九原大叫伯牙醒¶
一洗雷同世間手¶
　　趙孝子歌¶
愁漠漠歌烏烏(一作/嗚嗚)哀鴻背雪鳴(一作/聲)相呼中原無書¶
嵗復晏有父萬里身羈孤兒欲從之重囘首闈中有母¶
母有姑側立乾坤行(一作/去)復止(一作/住)浩浩落日明江湖¶
憶昔方褓(一作/保)抱阿耶辭家去倐忽三十年兒今壯已¶
娶一朝祖母死揮涙青山濕却辭老母踰(一作/遡)江淮(一/作)¶
<pb:KR4h0160_WYG_099-33b>¶
(湖/)風沙何處収親骨燕市逢先友迢迢指濵州濵州東¶
去二千里城南亂處那可求呼(一作/號)天頓地淚成血天¶
地為之色慘洌(一作/烈)結髪誓死不去此髪解冢開還見¶
碣兒能裏骨反如墓妻能守志終同穴君不見泣林冬¶
斸(一作/出)筍卧氷寒得魚古來純孝動天地我詩紀事誠¶
非虚璽書早暮旌其閭¶
　　將進酒送九江方叔髙南還(一作之鄔/子洲巡檢)¶
君不見瀟湘之浦蒼梧山虞舜南巡去不還當時揖讓¶
<pb:KR4h0160_WYG_099-34a>¶
稱大聖但餘湘竹秋痕斑又不見汨羅江水杯(一作/頭深)¶
碧玉屈原憔悴江頭哭皇天何髙地何厚忠而被讒空¶
放逐將進酒君莫辭聖賢亦塵土不飲當何為桃華水¶
暖歌聲度楊栁風輕舞袖垂况是驪駒促行役美人惜¶
别低蛾眉有肉如陵有酒如海今朝盡醉(一作/不飲)極歡娱¶
莫待重來鬢絲改黄金裝(一作/束)寶劒(一作/帯)白玉飾琱弓¶
將軍上馬意氣雄賦詩横槊踰江東¶
　　送陳玉林南還(一作飛/龍亭)二首¶
<pb:KR4h0160_WYG_099-34b>¶
謝安墩上新亭好玉斧鸞旌記舊(一作/紀昔)遊五采已(一作/曽)¶
瞻天子氣六龍初(一作/俄)起帝王州元戎談笑収京闕阿¶
閣論思侍冕旒歸臥滄江今白髪鼎湖雲斷使人愁¶
龍去亭(一作/臺)空思惘然道人和淚詁當年珠宫錫號開¶
三島金榜承恩自九天花落御牀霑宿霧苔生輦路濕¶
蒼煙春來怕渡秦淮水處處青林啼杜鵑¶
　　送陳孟賔歸九江省親¶
藉甚聲華翰墨塲白雲飛處思淒涼濫分七略陪天禄¶
<pb:KR4h0160_WYG_099-35a>¶
因識諸儒載奉常遊客久曕金闕近歸舟貪看錦屏張¶
太平天子行封禪莫滯周南歳月長¶
　　送趙編修使秦蜀代祠嶽瀆¶
嶽瀆由來宗祀典歳遣使官達精禋談經暫辭白虎殿¶
持節非致碧雞神錦繡秦川懐徃日兵戈蜀道嗟遺民¶
斂福蒼生待歸奏未央前席進儒臣¶
　　蘇文忠天際烏雲巻九首¶
山中覆(一作/見)鹿拾蕉葉眼底生花二月明不道人生俱¶
<pb:KR4h0160_WYG_099-35b>¶
夢裏新詩猶話夢中情¶
緑忩度曲初含笑銀甲彈箏不露尖人生莫待頭如雪¶
華屋春宵酒屢添¶
雲中初下勢如驚白鳯蹁躚雪色翎多少舊遊歌舞地¶
不堪囘首又重經¶
桃花扇底露脣紅不(一作/無)復梳妝與衆同一曲山香春¶
去也(一作/意動)荼䕷無語對東風¶
一顆摩尼不染塵瑶池𤣥圃度千春寥陽殿裏雲深處¶
<pb:KR4h0160_WYG_099-36a>¶
誰是當時解佩人¶
三月旌旗幸玉泉牙檣錦纜御龍(一作/清)船千官車騎如¶
雲湧(一作/擁)楊栁梢頭月色娟¶
長憶眉菴鶴髪翁舊時阿閣贊皇風如今流落那堪説¶
黼黻文章似夢中¶
鼓瑟湘靈欲斷魂洞庭風(一作/波)浪不堪論(一作/聞)遥知舊¶
賜宫袍(一作/文忩)錦雙袖龍鍾總淚痕¶
興聖宫中坐落花詩成應制每相誇廬山面目秋來好¶
<pb:KR4h0160_WYG_099-36b>¶
自杖青藜步白沙(此巻天厯間得之都下余愛坡翁所/書之事俊拔而清麗令人持玩不忍)¶
(釋手故侍書學士虞公見而題之余㩦歸江南㑹荆溪/王子明同余所好㩦之而去他日再閱於環慶堂俯仰)¶
(今昔為之慨然因走筆盡和巻中之詩以舒其悒鬱之/氣傍觀者子明之兄徳齋淮南潘純金壇張經長安莫)¶
(浩至正三年夏五/月丹丘柯九思書)¶
　　題雪泉三首¶
山中積雪清如許况是石磯臨碧湍好似瑶池歸較晩¶
九霄騎鶴不禁寒¶
雪裏寒泉噴薜蘿幽人於此可髙歌驪山底事融陰火¶
<pb:KR4h0160_WYG_099-37a>¶
却與三郎浴翠娥¶
寒梅幾樹近山堂暎雪臨流正吐芳汲得泉歸和雪煮¶
地爐茶熟帯清香¶
　　偶成¶
蜀江西來春水平洲渚縈迴春日明江頭女兒唱歌去¶
風送楊花迷逺情¶
　　有所思¶
雲帆何處是天涯遼海茫茫不見家况是園林春已暮¶
<pb:KR4h0160_WYG_099-37b>¶
有誰明日主殘花¶
　　初夏即事¶
緑楊嫋嫋雨初晴浴罷蘭湯尚宿酲簾巻流蘇通乳燕¶
薰風樓閣看生成¶
　　山館¶
山館無人日日開巖深林宻曉猿哀移文恐到人間世¶
羸馬春風獨自來¶
　　記夢¶
<pb:KR4h0160_WYG_099-38a>¶
月色如銀滿碧空扶揺九萬蹋西風夢魂不解寒生粟¶
直與秋毫挂影中¶
　　送澤天泉上人¶
湖外三天竺溪邊九里松禪心秋寺月詩思晩林鐘齊¶
已名無敵支郎説有宗京華同惜别澤國幾時逢¶
　　送林彦清歸永嘉¶
鴈蕩接銀漢翠湧生髙寒芙蓉散秋錦飛落秋雲端我¶
昔造絶頂天濶路漫漫遥瞻廣寒殿素娥正憑䦨白兎¶
<pb:KR4h0160_WYG_099-38b>¶
𢷬月魄指顧成神丹因招宋成公吹簫乗紫鸞俯視九¶
萬里元氣清團團别來知幾時弱水如平灘忽遇鴈山¶
客霞珮青蓮冠還入鴈山去玉髓供晨餐報我舊遊者¶
乆待凌煙巒吾患為有身南望空長歎¶
　　春日病起看花走筆呈座上諸友¶
幾日不出門花開已如許錦繡薄流霞臙脂透疎雨煖¶
生蝴蝶夢風淡鴛鴦浦底事逺遊人鷗邊蕩柔櫓¶
　　秦長城¶
<pb:KR4h0160_WYG_099-39a>¶
驅車出長城飲馬長城窟朔雲黄浩浩萬里見秋鶻白¶
骨渺何處腥風巻寒沙䝉恬劒下血化作川上花祖龍¶
一何愚社稷付征杵長城土未乾秦宫已焦土千載不¶
可問似聞鬼夜哭矯首武陵原紅霞滿川谷¶
　　半月樓¶
蛾眉山色凝秋碧山下雲連鏡湖濕萬里青天月半規¶
十二樓頭夜吹笛滿庭桂樹仙人家玉兎𢷬藥來紅霞¶
青蓮居士下東海祇在蓬萊埽落花¶
<pb:KR4h0160_WYG_099-39b>¶
　　賦花上月送沃州良上人¶
林園念良㑹花月含清輝娟娟媚緐萼皎皎澄芳姿臨¶
池春弄景轉樹夕藏霏凝香翡翠盖散影沾羅衣飛觴¶
昔㤀曙秉燭貴及時欲隨支遁發行樂願無違¶
　　漢宫祠¶
漢宫花發亂鶯啼望斷霓旌意欲迷莫種梧桐貪倚翠¶
雨聲長在玉階西¶
　　送王止善入京¶
<pb:KR4h0160_WYG_099-40a>¶
君到金華怯暮春御溝波暖緑粼粼城南牡丹大如斗¶
馬上葡萄能醉人¶
　　太白畫像¶
玻瓈瀲灩酌葡萄獨擅瑶臺志氣髙院吏持歸青瑣靜¶
海棠移月上宫袍¶
　　米元章畫像¶
寳晉齋中春日長舊時宫硯墨痕香海棠花發黄鸝語¶
臨到蘭亭第幾行¶
<pb:KR4h0160_WYG_099-40b>¶
　　題光孝寺訥無言長老所藏宇南畫龍¶
道人畫龍龍絶竒何處人間曾見之上京清暑朝初退¶
太液池邊看雨時¶
　　墨竹¶
生意滿孤根香凝粉節痕驚看雷雨夕化作老龍孫¶
　　題汲水美人圖¶
汲水立銀牀照見紅妝影王孫殊未歸寶釧霜花冷¶
　　題緑竹¶
<pb:KR4h0160_WYG_099-41a>¶
江南撥鐙法寂寞冷天涯阿誰春雨後貌得翠蛾眉¶
　　題李伯時畫馬¶
聞説龍眠畫曽師十二閑桃花晴泛水首蓿曉(一作/晩)連¶
山蹴月馳周道嘶雲入楚闗驍騰萬里志顧影落人間¶
　　題趙子昂詩巻三十韻¶
江漢龍船下東南王氣収求賢垂睿略為治訪嘉猷使¶
者班纁幣王孫覲冕旒未央凝露掌東序薦天球顥氣¶
凌風上祥光近日浮看花陪雉尾視草近螭頭清曉還¶
<pb:KR4h0160_WYG_099-41b>¶
聞履嚴寒或賜裘宋公周有客項伯漢諸侯人仰文章¶
貴身承禮數優五朝通内籍九命擅清流昔滯京都乆¶
時從几杖遊通家憐我慧對酒慰羈愁妙墨時相贈新¶
篇不厭酬風流追鮑謝文采駕枚鄒心慕歸來好官因¶
老欲休倚闌秋待月㩦客煖經丘歌罷聞啼鳥機㤀玩¶
狎鷗苕溪今寂寂松雪自悠悠馬鬛遺封在龍驤待詔¶
不斷縑人共賞隻字世爭售揮翰能兼美評量此莫儔¶
調髙鏘玉管筆健映銀鈎江海蒼煙暮湖山碧樹秋賈¶
<pb:KR4h0160_WYG_099-42a>¶
充能誤國王粲漫登樓花落渾無賴春歸不自由蜀牋¶
臨别墅英潁勝他州揮灑真成癖吟哦可解憂鍾王多¶
韻度李杜極深幽入室能攀踐趨隅恨阻修錦標連玉¶
軸把巻共綢繆¶
　　送黄鍊師¶
榴皮書壁走龍蛇池上芭蕉又見花北闕恩承新雨露¶
西湖光動舊煙霞春風日長𤣥都樹秋水星囘碧漢槎¶
修月功成三萬户蕊珠宫裏誦南華¶
<pb:KR4h0160_WYG_099-42b>¶
　　春直寶閣¶
寶章金鑰直承明袖捧祥雲曙色清親侍鸞輿中道發¶
旁趨冠劒兩街行洞房夜景揺珠箔别殿香風度玉箏¶
萬物盡沾忠厚澤苑花深處聽流鶯¶
　　顧愷之瑶島仙廬圖¶
虎頭有三絶丹青尤擅長崇峰騰碧靄斷㟁跨朱梁蘿¶
結藏真館花明屏息房廣成參道訣黄石悟心方瓊樹¶
依巖末青芝立澗傍山童持玉簡羽客佩琳琅應見遊¶
<pb:KR4h0160_WYG_099-43a>¶
麋鹿翺翔起鳯凰丹梯縈百折仙路夐非常泉落衆山¶
雪虹飛千錦張設施神秀發㸃綴韻清揚金石歸天府璠¶
璵豈鴈行應知還聚散今再屬珍藏夙覯仍非偶悠然¶
入化鄉¶
　　闗仝秋山凝翠圖¶
闗仝善繪事上宗洪谷師長素冩幽興宛似清秋時天¶
髙氣為肅野曠山自竒鬱鬱青於染巍巍翠欲垂逺邨¶
人語動近水漁梁支霜飛萬木變風冽千家稀空江渺¶
<pb:KR4h0160_WYG_099-43b>¶
無際虚閣客有期深情歸慘澹淺絳多媚姿宣和昔年¶
襲人世何時遺子虚愜所慕把玩常在兹㑹合不易偶¶
聚散聊自怡書罷爾㩦去何禁神為馳¶
　　范寛江山秋霽圖¶
華原范中立深得丹青要仙遊幾百年聲譽尚流耀圖¶
成三尺縑曠逺多詩料山囘起蠶叢水漲没寒潦落葉¶
入空江清暉映丹嶠歸人望故原栖禽集蒼篠輕舸&KR1140;¶
中流虚闌挂斜照髣髴瀛海間無限足清眺何如荆與¶
<pb:KR4h0160_WYG_099-44a>¶
闗奚讓唐呉道媿余涉黄塵未得無聲奥片語何足論¶
臨風付長嘯¶
　　王叔明天香書屋圖¶
潁川有髙士落落無常居不愛城市遊乃向巖壑廬開¶
牕俯西埜縱目聊自娱青山望中來白雲與之俱森森¶
芳桂林濯濯朝雨餘良時㑹佳朋尊酒散襟裾豈無榮¶
寵念窮達各有途山來不必麾山去不必呼仙人王子¶
䝉揮灑作新圖幽游自成趣奚必谷名愚¶
<pb:KR4h0160_WYG_099-44b>¶
　　趙仲穆秋山訪友圖¶
萬壑寒蕭森千章樹蒼老溪錦新織成雲文初脱稿茅¶
屋倚幽叢鹿麋臥深草呼童埽緑苔晏坐聽黄鳥江山¶
如有情展巻舒懐抱囊琴為尋幽不辭涉深窅疎林間¶
紅葉逺逺出山杪煙靄互吐吞怳若籠輕縞從來趙王¶
孫胸次有三島置之青玉几雲霧時旋遶變幻為虎踞¶
光怪凝龍矯只此一洞天愈探愈不了山形雖渾成石¶
貌實妍巧宛然山陰遊萬狀難分曉骨力故清竒因知¶
<pb:KR4h0160_WYG_099-45a>¶
得名早¶
　　陸探㣲員嶠仙遊圖¶
員嶠方壺戴斗極疊嶂横陳開碣石翠崖丹磴互低昂¶
複閣層䦨轉空碧碧桃花落笙聲幽雙成吹玉彩鸞謳¶
跨鳯騰雲去無跡清猿啼斷層崖秋霞光隱映山長在¶
寰海茫茫隔煙靄舊遊仙侣漫招呼誤落人間幾千載¶
呉爭越戰何可數束書何問桃源路畫圖空見避秦人¶
隔水漁郎不相顧¶
<pb:KR4h0160_WYG_099-45b>¶
　　閻立本秋嶺歸雲圖¶
唐室閻公多雅度政暇舒懐染豪素重疊青蒼百丈山¶
參差紺碧無窮樹白雲一抹時&KR0616;來陰翳千林㤀朝暮¶
仙家寂寂野禽啼板橋歴歴行人赴迢遥白水接荒邨¶
蕭瑟黄蘆鳴古渡當年畫手不乏人誰似閻公能武步¶
宣和寶愛什襲藏御筆親題尚如故屈指於今七百年¶
一失一得真有數清容先生欣購之倒橐傾囊愜所慕¶
吾儕何幸入竒觀滿目氤氲起雲霧固知作者有深思¶
<pb:KR4h0160_WYG_099-46a>¶
蕪詞何敢輕相附摩挲繼晷未能㤀慚余亦有煙霞痼¶
　　王維輞川圖¶
猪龍兒嬉錦䙀好三郎嵗晩懽娱老阿環姊妹擁華清¶
朝士宫前誰敢到右丞脱却尚書履布襪青鞵弄煙水¶
藍田别業堪畫圖矮本丹青自游戲華子岡頭輞口莊¶
湖亭竹館遥相望小橋摺轉青紅忩樹巢歴歴煙茫茫¶
欒家瀨前兩舟上栁浪一尺清風狂詩成相與和者誰¶
我家裴迪無能雙丘壑風流固如此安知畫外清涼意¶
<pb:KR4h0160_WYG_099-46b>¶
凝碧池頭天樂聲白石纍纍淨如洗亂後歸來舊第中¶
𤣥墻緑戸老秋風人生過眼皆夢境乞與山僧開梵宫¶
半幅呉綃如傳舍俟誰得此千金價客來寒具莫悤悤¶
三百年前御厨畫¶
　　上馬¶
眼昏身手鈍上馬怕風沙只好扶藜杖循籬看菊花¶
　　虞雍公誅蚉賦虞伯生書¶
因讀誅蚊賦深憐愛國情三公登間諜四海失昇平早¶
<pb:KR4h0160_WYG_099-47a>¶
覺文章貴爭期徳業成雲仍䝉世禄翰墨負時名¶
　　幹馬圖¶
圉人扈從温泉宫曉汲清波浮(闕/)　驊騮解語意相得¶
肉騣振動嘶春風天子臨軒催羯鼓(闕/)茵檀板登牀舞¶
美人盼睞相輝光那復臨邊思報主潼闗夜半烽火明¶
錦䙀兒來坐大廷此馬棄捐何足道顧影長城厭水腥¶
　　題黄鶴樵叟竹石¶
風落湘江秋正波重瞳消息竟如何竹間猶有斑斑涙¶
<pb:KR4h0160_WYG_099-47b>¶
應是英皇恨更多¶
　　黄大癡縹緲仙居圖¶
玉觀仙臺紫霧髙背騎丹鳯恣遊遨雙成不喚吹簫侣¶
閬苑春深醉碧桃¶
　　菊山詩贈呉興黄君¶
菊蕊逢秋放山居可醉眠落英攲石冷佳色傍雲鮮舊¶
摘煙蘿外新栽水竹邊思君多道味何日共攀縁¶
　　岳王墓¶
<pb:KR4h0160_WYG_099-48a>¶
結髪行間見此公兩河忠義俟元戎勲成伊吕終方駕¶
算勝孫呉亦下風拂劒未酬千古辱賜環空壊十年功¶
奸邪賣國堪流涕獨立西風看去鴻¶
　　方方壼雲林圖¶
仙人危太樸屏跡雲林間河車運金液九轉成大還苦¶
辛三十載得道鬢已斑弱水政清淺蓬萊那可攀嬌娥¶
貯金屋霜露零秋山勿猜松柏操不及桃李顔¶
　　王叔明雙松圖¶
<pb:KR4h0160_WYG_099-48b>¶
碧眼支郎耳更聰軒楹占斷白雲中有聲聽到無聲處¶
錯認長松是老龍¶
　　玉山佳處¶
神人夜斧開清玉一片西飛界溪曲中有桃源小洞天¶
雲錦生香䕶華屋主人意度真神仙日日醉倒春風前¶
手揮白羽扇口誦青苔篇袖拂劒山雲足躡藍田煙飄¶
飄直向最佳處潄潤含芳掔琪樹世間囘首軟塵紅不¶
須更向蓬萊去¶
<pb:KR4h0160_WYG_099-49a>¶
　　題趙鷗波古木竹石圖¶
水晶宫裏人如玉忩瞰鷗波可釣魚秀石疎林秋色滿¶
時將健筆試行書¶
　　題髙尚書秋山暮靄圖¶
三代以來推盛世九州之外有斯人君看筆底生秋色¶
盡在瀟瀟楚水濵¶
　　題倪幻霞良常草堂圖¶
幽館曉山如沐斷橋春水初生花下班荆酒熟松間散¶
<pb:KR4h0160_WYG_099-49b>¶
策詩成¶
　　自題晴竹¶
嵗寒有貞姿孤竹勁而直虚心足以容堅節不撓物可¶
比君子人窮年交不易曄曄桃李花旦暮改顔色¶
　　李思誨栁浪輕舟小景¶
曉煙如幕栁垂絲曲曲春塘望欲迷一箇輕舟仍載酒¶
赤欄橋外聽鶯啼¶
　　楊昇蓬萊飛雪圖¶
<pb:KR4h0160_WYG_099-50a>¶
仙山一夕遍瓊瑶萬木森森長玉苗處處樓臺相掩映¶
素娥白鶴正逍遥¶
　　荆浩秋山仙侣圖¶
竒峰迴合映林光霜氣殷殷滿竹房知有髙人山外住¶
故㩦緑綺入崇岡¶
　　盧鴻蓬島仙遊圖¶
蒼崖千丈有雲封劉阮何來策短笻行過石橋看急澗¶
一聲野鶴出長松¶
<pb:KR4h0160_WYG_099-50b>¶
　　韓幹雙馬圖¶
渥洼自昔産龍媒何事開元萬騎囘千載韓公稱入室¶
恐驚風雨未應開¶
　　題危太樸所藏滎陽鄭䖍畫秋巒横靄圖¶
虎頭昔日稱三絶孰謂新圖見鄭䖍紫翠虚無晴嶂裏¶
青紅掩映夕陽前從知嘉賞歸明主應許神工邁昔賢¶
滿目秋光無著處此身疑在碧雲巔¶
　　題危太樸所藏李昭道畫春江圖次蘇東坡韻¶
<pb:KR4h0160_WYG_099-51a>¶
春江淼漫百疊山晴煙籠山山吐煙望君拄笏聊騁望¶
但見一氣長蒼然千章緑樹倚茅屋復有澗谷奔寒泉¶
商舸迎陽泊沙岸布帆吹籟彌平川李侯生前得此景¶
骨格更出探㣲前胷中八九小雲夢筆底萬頃滄浪天¶
鉛丹金碧世希有晶瑩不讓蓬瀛妍江樓掩映臨江碧¶
時見輕鷗落渚田此圖此景有神䕶小住人間七百年¶
摩挲絹素開黯淡飛舞妙思藏便娟臥遊齋頭一展看¶
恍若身對湘巫眠鼎湖髯挂李侯去飄然乆作芙蓉城¶
<pb:KR4h0160_WYG_099-51b>¶
内仙鄒陽後身薄自曉舍我誰結三生縁嗚呼江煙幻¶
滅在俄頃短詞聊次東坡篇¶
　　題荆洪谷楚山秋晩圖¶
峰迥留深隱天青襲素袍棲身斷人跡游目送鴻毛樹¶
挂栖崖鷙藤懸飲子猱龍眠石澗冷虎撼樹根牢野客¶
吟時共山翁奕處遭浮雲過水盡孤月挾霜髙羽使來¶
三島胎仙舞九皋左招玉斧飲右攬赤松邀空色収寥¶
廓虛聲起驛騷彈琴遺古散問字度危橋遂向圖中見¶
<pb:KR4h0160_WYG_099-52a>¶
誰能世外逃乗槎幾月至一泛九秋濤¶
　　題趙幹春林曲隖圖¶
風暖栁仍緑春晴花更濃髙低茅屋靜逺近碧溪通亭¶
白分湖色山青隔岸容村翁無俗慮相過説年豐¶
　　題黄荃蜀江秋淨圖¶
蜀江昨夜雨初歇兩岸青山淨如拭疎柯歴歴間青紅¶
古渡何人相向立扁舟吚啞過江來酒家猶掩門未開¶
數聲雞犬知誰處浩渺東流不復囘萬竿脩竹鳴蒼玉¶
<pb:KR4h0160_WYG_099-52b>¶
怪石巉巖倚茅屋驚濤震盪戰馬奔不動山翁臥深谷¶
江山盡屬掌中看畫圖莫作尋常觀成都要叔留妙筆¶
一縑秀色若可餐堪歎宣和藏匪固杜鵑啼斷天津路¶
何知散落向人間猶藉清容加襲䕶吾儂幸爾相遭逢¶
誰數當年有項容臨忩展對未能已祇覺颯颯來松風¶
　　題呉瑩之所藏郭忠恕畫冊¶
恕先非漫士却儗閬瀛仙資稟山靈秀胸羅錦繡妍居¶
周聲譽重仕宋位名遷篆𨽻宗前哲丹青邁昔賢觀樓¶
<pb:KR4h0160_WYG_099-53a>¶
殊壯麗雲水自澄鮮泉落千重壁峰迴萬井煙春秋仍¶
變幻揮灑更悠然啄木藏深樹鴟夷釣碧川歌聲振林¶
表笑語出花前御舸乗紅粉扶留挂緑錢素縑盈咫尺¶
妙境總堪憐一入宣和襲千秋取次傳故人持過慧續¶
尾愧殘編¶
　　李成江邨秋晩圖¶
萬壑秋風木欲空流泉屈曲竹叢叢山家已露炊煙白¶
鳥雀初歸夕照紅籬落喜無車馬跡柴門時有故人蹤¶
<pb:KR4h0160_WYG_099-53b>¶
桃源漁父知何處未若兹圖景最工¶
　　王晉卿萬壑秋雲圖¶
千山迴合平原少雲去雲來忘昏曉絶澗奔飛萬壑雷¶
丹楓蕭瑟一林鳥獨坐長吟是阿誰蹇驢騷客行遲遲¶
何來征舸江頭泊無限秋光屬爾為¶
　　題郭忠恕夏山仙館圖¶
碧樹沈沈覆草塘湘簾齊掲藕風涼人間無地逃炎暑¶
安得移家住上方¶
<pb:KR4h0160_WYG_099-54a>¶
　　奉題文與可十竹圖二首¶
過雨湘江翠羽攢舞風清影玉聲寒當時嵇阮人何處¶
留得髙標咫尺看¶
湖州仙去幾經年十竹新圖屬世傳㸃㸃墨花金錯亂¶
離離月影鳯翎鶱¶
　　題趙令穰秋邨暮靄圖四首¶
逺岫千重青似染平林一望錦成堆迴塘漁艇不歸去¶
谿上數家門半開¶
<pb:KR4h0160_WYG_099-54b>¶
谿上數家門半開邨翁傍晩却歸來霜林掩映芙蓉色¶
秋水㣲茫鴻鴈哀¶
秋水㣲茫鴻鴈哀短橋曲渚錦林開疎林欲下斜陽色¶
一抹青山入望來¶
一抹青山入望來滿林秋色總詩材宣和當日珍天府¶
未許騷人費品裁¶
　　米芾真蹟¶
樹色模糊蘚逕平人家只隔水泠泠白雲不解巃嵸去¶
<pb:KR4h0160_WYG_099-55a>¶
逺却峰巒一半青¶
　　趙千里畫長幅¶
神區何處有此山盤迴聳峙如髻鬟安期曾於此鍊液¶
瓊柯鬱秀非塵寰白雲擁户不須掩紫霧臨忩未許闗¶
朱樓縹緲足舒眺虚亭幽絶時躋攀珠簾輕掲青鸞舞¶
畫舸徐牽白鶴還溪迴時有飛瓊度橋迥常憑弄玉扳¶
絳桃亂落無人埽瑶草叢生若箇刪山中勝槩何可數¶
流泉㶁㶁空潺湲誰能摹冩長圖好伯駒筆妙趣自閒¶
<pb:KR4h0160_WYG_099-55b>¶
固知作者有深思展巻情馳未擬還先生寤寐何時已¶
晴忩對閱娱心顔陶貞白在何處胡不同來此中住仙¶
家自昔忘歳年長嘯拂衣自來去¶
　　題趙千里畫八幅¶
數幅晴雲翠袖千重碧樹瓊樓羡殺承平公子筆端萬¶
里瀛洲¶
　　題馬逺虚亭漁篴圖¶
五月江南雨乍晴看山如在畫中行隔谿簾幕初飛燕¶
<pb:KR4h0160_WYG_099-56a>¶
灌木池塘獨聽鶯暑向昨宵風雨盡詩從今日簟紋成¶
晝長睡起無何事驀送滄浪漁笛聲¶
　　題危太樸集八大家¶
諸君揮染映空碧十日一水五日石春山秋樹緑更紅¶
板橋野屋横且直煙雲蓊鬱風雨交夏木重重氣猶濕¶
山花若笑山鳥鳴五馬驍騰僅盈帙古岸疎林秋氣清¶
石澗飛流疑咫尺老來看畫眼枯澀便擬買田谿水側¶
脱去賜帯繫芒屐著書五車刻苔壁¶
<pb:KR4h0160_WYG_099-56b>¶
　　題鄧善之集十大家¶
展畫能銷夏何如此更深匡廬雲互湧湘水雨生陰粉¶
豔知春色林疏識暮心羨君幽致好不必費遐尋¶
　　題黄子乆為姚子章巻¶
空巖花落滿林香古殿松陰入座涼清絶右丞名獨擅¶
精妍北苑𣲖何長寂無雞犬鳴晴晝時有煙雲遶上方¶
賴是一峰傳正脈故將沖澹洗濃妝¶
　　題黄子乆為徐元度巻¶
<pb:KR4h0160_WYG_099-57a>¶
一峰老人嗜泉石八尺素縑寫秋色頓使忩頭開翠㣲¶
復令篋裏流丹碧翩翩逸興殊未已更撥苔文青可指¶
擺脱驪黄見神駿洗盡鉛華出西子徐君那得不破顔¶
此身如坐清泠間未損嘉賔一日槖買盡沃州千萬山¶
呉中好事家相屬得隴何人堪望蜀斷無明月映連城¶
或可崑岡矜片玉君不見開元王右丞南唐董北苑丹¶
青一片流至今前輩風神更超逺一峰固是餐霞侣知¶
音未敢輕舒巻¶
<pb:KR4h0160_WYG_099-57b>¶
　　題黄子乆呉門秋色圖¶
幽人來徃呉中道獨棹秋風海上仙何處歸颿頻倚㟁¶
幾家茆屋傍流泉水禽欵欵集深渚夕照霏霏媚逺天¶
㸃筆忽驚埃&KR0381;外恍疑身在輞川邊¶
　　題梅道人為伯理十幅¶
雲溪呉仲豈凡儔冩得湖山數幅秋良夜漏沈呼剪燭¶
不知風雨下前洲¶
　　題曹雲西畫巻¶
<pb:KR4h0160_WYG_099-58a>¶
東呉髙士雲西客愛染長箋淺深墨空濛不記山幾重¶
萬樹疎煙氣猶濕漁人舉網溪流清野老何來款素情¶
上方鐘磬出雲表歸帆影落空江明前邨雞犬日已暮¶
黄葉秋風滿山路箇中妙境壓古人三復摩挲未能去¶
　　題董北苑畫¶
樹宻重重萬壑深清溪決決更穿林行人曳杖頻囘首¶
隔岸黄鸝送好音¶
　　題李成秋山圖¶
<pb:KR4h0160_WYG_099-58b>¶
蕭蕭木葉落欲盡渺渺洞庭生白波杜老因悲秋事晩¶
山翁斜日望蒼螺¶
　　題王晉卿釣魚圖¶
雨歇見春山菰蒲第幾灣鷗來又飛去只有釣舟閒¶
　　題趙千里春景¶
朱樓不識有春寒隔岸何人盡日看為惜年光同逝水¶
肯教桃李等閒殘¶
　　題趙伯驌畫¶
<pb:KR4h0160_WYG_099-59a>¶
車轍轔轔過别山滿林霜葉映紅顔晩來仍起雲千疊¶
一片幽間指顧間¶
　　趙子昂畫夏景倣王摩詰次韻為袁清容學士¶
山樓開處映晴霞消夏虚明水閣斜雲影倒忩思泳藻¶
松風吹落鳥銜花¶
　　題趙子昂倣張僧繇筆意¶
寒雲淰淰碧峰攢木葉驚風下急湍何處山人殘照裏¶
罷琴猶向隔江看¶
<pb:KR4h0160_WYG_099-59b>¶
　　題趙仲穆畫¶
草堂仍著薜蘿遮地僻林深有此家只道春風吹不到¶
門前依舊落松花¶
　　題黄子乆海嶽菴圖¶
元章翰墨世稱良近代癡翁更擅長海嶽尚餘清勝在¶
一江秋色兩㣲茫¶
　　題黄子乆虞峰秋晩圖為太樸先生¶
古樹盡歸秋色裏人家常在水聲中數行旅鴈入雲去¶
<pb:KR4h0160_WYG_099-60a>¶
一簇招提倚碧空¶
　　題黄鶴山樵劒閣圖¶
天梯石棧自相鈎造物𤣥功筆底偷挂起碧忩相對處¶
滿堂風色劒闗秋¶
　　題畫¶
古木槎牙知幾年一叢修竹翠依然空山莫道多寥落¶
自有春風到日邊¶
　　題畫二首¶
<pb:KR4h0160_WYG_099-60b>¶
春濃不放小禽棲白髪衝冠向晚啼簾幕半開人未起¶
樓臺風㬉日猶低(右白/頭)¶
春風嬌軟緑陰肥上苑鶯花紫翠圍却向後宫深院裏¶
一枝閒自理金衣(右黄/鸝)¶
　　劉致時中集¶
　　　致字時中石州寧鄉人父彦文字子章著有玉¶
　　　亭小槀歴官廣州懐集令卒權殯長沙大徳戊¶
　　　戍姚文公燧遊長沙致自狀其先人懐集令之¶
<pb:KR4h0160_WYG_099-61a>¶
　　　出處丐銘幽墟且手所為文取正焉燧讀之盡¶
　　　巻賞其為辭清拔宏麗為之不已可進乎古人¶
　　　之域因為之作墓銘致初任永新州判歴翰林¶
　　　待制出為浙江行省都事卒貧無以為𦵏王真¶
　　　人夀衍躬徃弔哭周其遺孤舉其柩𦵏於徳清¶
　　　縣與已之夀穴相近春秋祭埽不怠詳見陶宗¶
　　　儀輟耕録¶
　　對月¶
<pb:KR4h0160_WYG_099-61b>¶
凉霄在前墀佳月墮我側此月如此心曠朗一片白開¶
樽起相娱佳月即佳客月如感知已為我好顔色此時¶
還獨醒奈此明月夕¶
　　題錢玉潭竹林七賢圖(并序/)¶
　　　徃嵗居建康青溪第一曲與蒼筤谷相對憶竹¶
　　　林衆君子故有此作今觀圖遂書於後¶
門巷寡轍跡靜對溪南竹溪水淨堪染竹色與分緑有¶
時澹相向襟抱如瑩玉安得萬蒼筤遮植青溪曲豈無¶
<pb:KR4h0160_WYG_099-62a>¶
嵇阮輩遁世尊徃躅浩歌日酣燕達生亦云足¶
　　青樓曲¶
峭寒暗襲雲藍綺鮫帳愔愔夜如水美人骨醉紅玉軟¶
滿眼春酣不忺起幽禽闗闗喚霜曙金壁屠蘇溢香霧¶
有生只合老温柔璧月長教挂璚樹鴛鴦同心暗中結¶
滿意芳蘭煖紅雪癡雲騃雨自年年不管人間有離别¶
　　秋雨吟¶
濕螢閃光飛不起八尺風漪夜如水仙姝不眠肌骨清¶
<pb:KR4h0160_WYG_099-62b>¶
起馭夜涼吹玉笙曲中忽作孤鳯鳴天帝感泣秋雨零¶
旱龍暍死嗟莫及坐見扶桑落葉濕前溪水高龍夜吟¶
不管西郊老農泣¶
　　淮南歌¶
甓社湖中出明月斯須千山萬山白燭龍馳影不敢眠¶
淮上風煙黯無色鼪鼯起啼鰍鱔舞荷風驚濤戰南浦¶
湖天無光湖水立夜半行空灑飛雨東方揺揺天欲曙¶
畢逋啼老扶桑樹淮天幽幽澹空素老蚌潛輝寂無處¶
<pb:KR4h0160_WYG_099-63a>¶
　　古采蓮曲¶
長安女兒淑且濃日日采蓮溪水中笑插荷花照溪水¶
韶容欲與花爭紅溪中荷花深幾許溪上時時聞笑語¶
紅酣緑縟不見人應在荷花更深處歸時夜涼溪水清¶
扣舷踏歌蕩槳行花葉盖頭花㔩髩溪上月明潮已平¶
　　望夫石(一作/磯)¶
望夫山頭日欲頽望夫山下江聲哀山頭日日風雨惡¶
(一作/落)江上不見行人囘空山亭亭幾朝暮獨(一作/猶)記行¶
<pb:KR4h0160_WYG_099-63b>¶
人去時路知君渡河長不歸恨不當年逐君去此身化¶
石千仞磯石猶可轉(一作/懸)心不移長江水涸黄埃飛行¶
人應有歸來時(一作/期)¶
　　姑蘇臺¶
麋鹿應知易代頻呉趨誰唱不堪聞捧心臺暗梨花月¶
抉目門深薜荔雲江閱水犀歐冶劒氣騰金虎闔廬墳¶
計然已死鴟夷逝寂寞五湖西日曛¶
　　燕中懐古¶
<pb:KR4h0160_WYG_099-64a>¶
荆卿墳上草離離郭隗臺前對落暉戰國山河秋氣肅¶
中原豪傑曉星稀乾坤納納無人識南北年年有鴈飛¶
誰似盧溝橋畔栁安排青眼送將歸¶
　　項炯可立集¶
　　　炯字可立台之臨海人端行績學通羣經大義¶
　　　為時名儒晦迹不仕一時名公碩士若金華黄¶
　　　溍晉卿晉寧張翥仲舉輩多從之游嘗居呉中¶
　　　甫里書院時與玉山唱和其古樂府如呉宫怨¶
<pb:KR4h0160_WYG_099-64b>¶
　　　公莫舞空井辭江南弄等篇酷似李長吉惜其¶
　　　詩不多傳云¶
　　感秋六首¶
南風久不作囂祲曀中天龍文裹羸牸熊貙散如煙萬¶
蟻赴墜蜨捷如下瀧船誰當昭若䝉凍(闕/)栖枯蓮¶
劉項龍虎爭遺民盡瘡痏故掾入収律諸將醉斫柱四¶
老亦強出兩生終不起三王盛禮樂竟為吕政燬烏乎¶
百代下汲汲豈無意¶
<pb:KR4h0160_WYG_099-65a>¶
洛陽少年人英風振四方三表與五餌可以紿中行胡¶
為慟嵗餘不一試而亡曽顔雖魯愚豈曰終荒唐天才¶
何代無養之當有方¶
班超負竒氣投筆西出闗風塵髀肉消日月鬢毛斑茍¶
可利吾國何必求生還偉哉馬伏波竟死壺頭山¶
雲雨手翻覆越盟久已寒尺布與斗粟意態尤可憐狂¶
奴豹隱霧故人龍在天鶴書訪羊裘賤貴何足言¶
今年深入山逝將同木石時讀古人書撫髀成感激顔¶
<pb:KR4h0160_WYG_099-65b>¶
生雖陋巷易地亦禹稷彬彬韶輅冕損益文與質杜陵¶
安知此妄語同盜跖哀哉疇我晤長林月如漆¶
　　空井辭¶
石蘭古蘚青連錢老梧石罅孤根懸下有一斗琉璃泉¶
轆轤不鳴修綆斷蛛網濛濛梧葉乾¶
　　江南弄¶
篁深雨過月色青濕螢幾㸃風穿櫺秋聲滿江龍一吟¶
江空漠漠懸疎星鳯凰城頭石花吐雷擊老樹蛇骨腥¶
<pb:KR4h0160_WYG_099-66a>¶
鬼雄騎黿潮際上暗藤如山走漆鐙¶
　　呉宫怨¶
繡楣灑黄粉椒壁漲紅青倚簷樹如鬼深草蛇夜鳴髑¶
髏已無淚古恨埋石扃(鐵雅評曰十字憯過牛/鬼髑髏無淚尤勝無語)¶
　　公莫舞¶
龍蟠錦帳金奕奕虎旗無際人馬立肉林垂&KR0954;陵阜赤¶
萬甕行酒晴虹濕大蛇中斷狂魄滅重瞳無光射寶玦¶
雷憤風愁三尺鐵河山未必如爪裂老荒捽珥語公莫¶
<pb:KR4h0160_WYG_099-66b>¶
頭上青天懸日月(鐵雅評曰錦囊子/有竒語無此竒氣)¶
　　妾所安居¶
北風玉燕落雲際曲屏夜渺紅冰碎守宫不滅腕痕香¶
蕙帳垂垂雙錦帯杜鵑聲裏發珠林黄葉夢中行紫塞¶
防秋舊校馬如狗繡鹿毳袍新様製芳魂一㸃渺何棲¶
煙雨菰蒲大江外¶
　　題趙子固水仙¶
龍波乍起湘雲濕帝子欲歸歸不得十二煙鬟㸃遥碧¶
<pb:KR4h0160_WYG_099-67a>¶
到今愁魄寄湘花畫出深愁雲繞筆¶
　　題趙子固蘭菊¶
涼雲如波散銀浦飛虹不見行天鼓野花幽草一團春¶
㬉天相倚愁殺人¶
　　宿鳯皇山上方懐古四首¶
夜豁山忩坐泬寥一尊月下酹江濤縱横龍尾霜痕斷彷¶
彿虎牙雲氣髙誰云魂魄猶思沛細看荃蘅忍反騷百¶
五十年真夢耳古槐殘蟻黒於毛¶
<pb:KR4h0160_WYG_099-67b>¶
石壁削下三千尺挂我雙屐栖林廬潮聲夜半起天末¶
月色秋髙照雨餘禪榻了無羅綺夢酒家或見鳯鸞書¶
塔根蘚骨化黄土寧使人間瘧鬼除¶
江左夷吾浪得名豫州英槩亦沈冥夕陽逺(一作/枯)樹山¶
如赭秋雨荒臺草更(一作/自)青漢苑玉魚誰復𦵏昭陵石¶
馬已無靈可憐白髪商人婦猶向鐙前話(一作/唱)後庭¶
楚聲四(一作/夜)起國殤(一作/殘)悲運盡東南事可知塞下(一/作)¶
(上/)徑(一作/竟)推金馬去草(一作/塚)間俄見石鯨(一作/鱗)隳祝宗¶
<pb:KR4h0160_WYG_099-68a>¶
端合(一作/只)先祈死丞相空聞後出師落日半江秋寂寞¶
乳鴉啼(一作/猶)繞萬年枝¶
　　即事¶
江南水濶疑無地漢北風髙忽似秋鴻鴈定應驚悄悄¶
麒麟何許泣幽幽步兵阮籍唯耽酒隱士龎公不入州¶
敢饜朝盤惟苜蓿封侯渾是爛羊頭¶
　　送袁孟敏歸潭¶
呉門送客折楊栁迢遞郵亭短復長五月海雲應未熱¶
<pb:KR4h0160_WYG_099-68b>¶
孤舟江雨定㣲涼春濃乳酒浮鸂鶒夜冷牙牀攬鷫鸘¶
歸到故園無限樂小山招隱莫須忙¶
　　次韻鄧祭酒贈極元無師¶
麈尾天花灑石扉莫教五色掩摩尼峰頭笑縱金衣鶴¶
竹裏閒尋玉版師言論毎懐龍井夜扶携渾似虎谿時¶
芝雲更擬分蒲榻黄葉滿山題近詩¶
　　題埜秀堂¶
霞際浮玉青霏霏呉中景物天下稀三江入海作秋浪¶
<pb:KR4h0160_WYG_099-69a>¶
五湖滿地揺夕暉孤鶴忽與白鷺起神龍或挾赤鱗飛¶
胡牀抱膝但長嘯丈夫安得為輕肥¶
築室湖灣種花栁掃雲巖阿坐薜蘿曉雨紅披黄鳥路¶
春風緑漾白鷗波招隱誰看大山賦扣舷自作小海歌¶
莫収俗物挂眼底由來勝事呉中多¶
　¶
　¶
　¶
<pb:KR4h0160_WYG_099-69b>¶
　¶
　¶
　¶
　¶
　¶
　¶
　¶
　元詩選三集巻五¶
