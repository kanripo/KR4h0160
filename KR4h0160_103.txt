# -*- mode: mandoku-view; -*-
#+TITLE: 元詩選
#+DATE: 2015-08-25 00:43:34.797580
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 三集卷九
<pb:KR4h0160_WYG_103-1a>¶
欽定四庫全書¶
　元詩選三集巻九　　　　庶吉士顧嗣立編¶
　　伊埒巴哈芝軒集¶
　　　伊埒巴哈字彦明號芝軒蒙古遜都思氏登元¶
　　　統元年進士第時龍仁夫為主文先一夕夢月¶
　　　中有花及榜發魁右榜者為伊埒巴哈果與夢¶
　　　合歴任吏部尚書大都路達嚕噶齊拜江南行¶
　　　臺中丞除山西亷訪浮海遇倭賊不屈遇害贈¶
<pb:KR4h0160_WYG_103-1b>¶
　　　遼陽等處行中書省平章政事上柱國諡忠肅¶
　　　詩見蒲菴禪師來復澹遊集中若干篇¶
　　次韻答見心上人二首¶
毎見詩文湖海上前年相識北來初客邊邂逅情何密¶
方外交游跡似疎師喜已通三藏法我慚未讀五車書¶
秋風欲赴雲泉約一榻清風萬慮除¶
玉立雙峰古寺深團團桂樹結清隂編蒲盡孝追尊宿¶
製錦成文重士林常日談經山鬼聽有時持鉢洞龍吟¶
<pb:KR4h0160_WYG_103-2a>¶
逺公曽許淵明醉又寄詩來動客心¶
　　謝見心上人(并序/)¶
　　　至正乙已秋八月訪見心禪師于定水出翰林¶
　　　歐虞諸公徃來詩文皆當代傑作也歎賞久之¶
　　　因語及同年鼎實監州將挈家赴任客死于鄞¶
　　　貧不能䘮見心買山以葬使其存殁皆有所託¶
　　　感其髙義因成一律以謝¶
名山登覽意舒徐不覺留連七日餘童僕飽餐香積飯¶
<pb:KR4h0160_WYG_103-2b>¶
主賔閒閲翰林書買山葬友開神道度子為僧奉母居¶
方外髙風敦薄俗同年感激更何如¶
　　余來四明見心禪師以詩見招既至山中使人應¶
　　接不暇見心相與數日抵掌談笑情好益洽故再¶
　　倡秋風之句為他日雙峯佳話云¶
相過有約待秋風今到招提八月中已遂登臨陪杖錫¶
不煩來徃寄詩筩雙峰對立開金粟兩澗交流貫玉虹¶
政好雲泉共清賞江頭歸櫂又怱怱¶
<pb:KR4h0160_WYG_103-3a>¶
　　泛鳴鶴湖次見心上人韻¶
杜若湖中試綵舟波光千頃鏡奩浮芙蓉露冷滄洲上¶
楊栁風清古渡頭鳴鶴數聲秋澹澹閒漚幾㸃思悠悠¶
相過未盡登臨興更把琴書且暫留¶
　　遊天童山¶
山盤九隴翠岧嶤太白星髙手可招路入松關雲氣合¶
天連寳閣雨花飄承恩賜額開名刹奉勅文碑荷聖朝¶
晨鼓暮鐘思補報行看四海甲兵消¶
<pb:KR4h0160_WYG_103-3b>¶
　　夜宿大慈山次金左丞韻¶
大慈名勝舊曽遊路轉平湖景最幽巖下珠瓔時散彩¶
林間石馬尚鳴秋昔扶紅日勲勞逺今見青山草木稠¶
把酒不須評徃事海風吹月上西樓¶
　　遊育王山¶
育王名刹古流傳燈火于今幾百年舍利有光垂半榻¶
雨花無數散諸天鐵輪髙掲晴軒外玉几端臨寳閣前¶
最憶能吟澹遊叟東湖先渡月波船¶
<pb:KR4h0160_WYG_103-4a>¶
　　余嘗遣僕奉商學士山水圖一幅為見心禪師夀¶
　　又嘗與師同宿大慈山和金左丞璧間所題詩韻¶
　　而師有白河影落千峰曉碧海寒生萬壑秋之句¶
　　故末章及之¶
慈雲髙閣起層隂中有蒲菴老見心海内才名通翰苑¶
江南聲譽冠叢林寄詩常愧刋文集送畫何煩贈屨金¶
前月清遊得三友寒生萬壑最能吟¶
　　簡見心上人¶
<pb:KR4h0160_WYG_103-4b>¶
避地東鄞郭外居坐無齋閣出無輿雲山滿眼常觀¶
畫烽火連年近得書坐乆頗能評海錯交深多感餽¶
鱸魚(近得家書是/日羽庭餽鱸)論文正欲頻相過門掩清風客到¶
疎¶
　　題髙節書院¶
逺聘羊裘到漢庭竟忘龍衮略儀刑先生不為干人爵¶
太史何勞奏客星潮上嚴灘浮海白山連禹穴入雲青¶
髙風千古成陳迹唯有荒祠繞翠屏¶
<pb:KR4h0160_WYG_103-5a>¶
　　汪澤民宛陵遺槀¶
　　　澤民字叔志婺源人以春秋登延祐戊午進士¶
　　　第授承事郎同知岳州路平江州事歴南安信¶
　　　州兩總管府推官丁母憂服除授平江路總管¶
　　　府推官垂代自題春帖云及𤓰當此日行李似¶
　　　來時其清操可想也調濟寜路兖州知州至正¶
　　　三年召為國子司業與修史書成遷集賢直學¶
　　　士尋以禮部尚書致仕居宣城自號堪老真逸¶
<pb:KR4h0160_WYG_103-5b>¶
　　　與門生故人相徃返嬉游若忘世者十五年長¶
　　　槍賊起攻寜國城䧟被執大罵不屈為詩云江¶
　　　城欲破竟何為獨有孤臣謹自持罵賊肯教雙¶
　　　膝屈忠臣不顧一身危遂遇害年七十事聞贈¶
　　　江浙行中書省左丞追封譙國郡公諡文節所¶
　　　著有春秋纂疏行世文節詩有巢深燕山宛陵¶
　　　三槀今已散亡存者僅見於宛陵羣英集宛雅¶
　　　二書佳句如送谷仲臯云天開墨嶂孤雲白海¶
<pb:KR4h0160_WYG_103-6a>¶
　　　湧春潮夜雪明次顧仁甫云花雨翻晴催社燕¶
　　　栁烟籠曉待春鶯挽師炳仲云初說銜觴蛇作¶
　　　祟忽聞占讖鵩為妖王敬叔云摩詰平生詩可¶
　　　畫無功晚節醉為鄉造語俱極工穩惜全篇不¶
　　　傳¶
　　古詩二首¶
美人青雲端望之不得親贈我一端綺珍重同南金上¶
有連理枝間以雙飛禽裁衣以被服報之緑綺琴衣以¶
<pb:KR4h0160_WYG_103-6b>¶
結綢繆琴以酬知音文采豈不貴尚絅思自珍雖敝不¶
忍棄感子同一心¶
南山何崔嵬丁丁伐嘉木伐木將安施飾此輪與轂良¶
材莫自致棄置河水曲黨人偷且閒不穫有餘粟况無¶
獵較功大庖有餘肉彼美蓬廬士薇藿不滿腹饑渇豈¶
弗懐徒食乃所恧¶
　　首夏讀康樂詩有感¶
改序忻幽景夏緑䕃閒軒慕謝閱篇翰清心絶嚻煩中¶
<pb:KR4h0160_WYG_103-7a>¶
有㠶海作采真遂孤騫既感魯連志亦著任公言明哲¶
古所尚用舍道俱存臨川乃逃逸惻愴不可論¶
　　敬題范文正公所書伯夷頌巻尾¶
青青首陽薇皎皎孤竹子求仁亦何怨清風千萬祀昌¶
黎述𤣥聖雄文劇頌美偉哉青社書感激有深㫖列宿¶
麗寒旻羣鴻戲秋水李侯信卓犖不惜百金市分符守¶
吳會開緘授雲耳故物傳衞公遺璧歸孔氏一玩三歎¶
息當思繼前軌¶
<pb:KR4h0160_WYG_103-7b>¶
　　翠微寺¶
欲雨不雨天墨色將崩未崩石偪側溪谷緑雲已萬盤¶
風雨欺人作三厄客游已慳天不慳雷電翕歘嘘晴暾¶
諸峯倒景互明滅照耀金碧開山門清都紫微逼象緯¶
旃林貝樹羅山樊十方下視沙界迥佛骨不受炎歊袢¶
麻衣老師寂滅久問法羞與山僧論但餘卓錫古泉水¶
念念欲洗塵眼昬嗟予世網久躑躅坐覽古跡空盤桓¶
莫歸却滅山下路杳杳飛鳥投芳村¶
<pb:KR4h0160_WYG_103-8a>¶
　　秋日同遊敬亭得並字¶
湘中三年夢鄉井敬亭重遊心目醒雙流夾鏡一溪來¶
千仞齊雲兩峰並樷祠秋報同奠桂蘭若晚酣催煮茗¶
晴嵐煖翠約花時徃覓丹梯登絶頂¶
　　遊黄山汪南山先生惠詩以病為辭次韻答謝¶
軒轅輕舉同浮丘黄山到今僊境留攢峰排雲三十六¶
勢厭地軸雄南州𤣥鄉倒景接虛曠太空清氣憑蕭颼¶
恍疑萬里運鵬翼政似五月思貂裘嘗聞丹爐靈藥在¶
<pb:KR4h0160_WYG_103-8b>¶
寳光夜静干斗牛我行雖云愜素尚黄鶴不返令人愁¶
憶年弱冠披圖經白髪荏苒四十秋遐觀奇絶勿輕去¶
山靈特為驅烟霧吾宗詩翁期不來天風吹落驚人語¶
何時同此采真游塵縁誓將脫羈囚人間萬事一杯酒¶
䑕肝蟲臂徒包羞¶
　　紫山寺晚望山門¶
勝絶瞿硎地中藏六洞天山門雲引路石室月通泉鳥¶
逕莓苔澀僧房紫翠連曽聞地主說悵望夕陽邊¶
<pb:KR4h0160_WYG_103-9a>¶
　　題翠微寺¶
堂上麻衣坐堦前錫杖泉人依碧霄近寺與翠微連山¶
擁無塵地雲開宿雨天明當臨絶頂禪榻借髙眠¶
　　寄浙西張亷訪二首¶
今代皇華使張綱徳業優弓刀閒上將旌節按諸侯强¶
禦成擒虎髙才善解牛遥憐浙江水不向宛溪流¶
昔獻明經䇿因知侍御賢陳蕃能解榻文舉乃忘年花¶
栁春城外湖山玉節前觀風應有作莫惜野人傳¶
<pb:KR4h0160_WYG_103-9b>¶
　　送陳公輔采石山長¶
磯伏金牛異峰攢翠黛雙同游懐絶景相望只鄰邦春¶
鮆宜供酒靈犀莫照江此行應最樂山水在書窗¶
　　登黄山¶
屹立四千仞縁回八百盤藤蘿孤寺合苔蘚一碑殘風¶
急龍髯斷雲深鶴睡寒兹山可招隱吾亦掛吾冠¶
　　祥符寺追和文敬所壁閒韻¶
蒼山寒日近禺中掲淺縁深足繭重仙子未歸遼海鶴¶
<pb:KR4h0160_WYG_103-10a>¶
軒皇曽馭鼎湖龍詩題古壁無人續夢斷鈞天何處逢¶
欲問古侯應不識空遺蕭寺鎻雲峰¶
　　雙頭同心芍藥出西城居民家(至元/甲午)¶
雙花窈窕照春深盡日凭闌費苦吟背面紫雲分寳髻¶
合歡金縷結同心歌殘溱洧休相贈瑞出揚州可重尋¶
共向東風承雨露不辭玉砌與山林¶
　　四月九日新霽景氣清淑偕宗英公仲自天都峰¶
　　側游湯泉道中偶成¶
<pb:KR4h0160_WYG_103-10b>¶
天都夐出諸峯上曙色嵐開逸興催半壁暗泉吹冷雨¶
懸崕飛瀑吼晴雷白雲縹緲仙鄉逺碧落髙寒俗駕迴¶
自笑生平愛清境㝠捜不厭歴崔嵬¶
　　次楊侍郎輦下書事韻¶
曽看長安陌上花萬方人物仰皇家龍門變化風雷夕¶
鳳闕瞻依日月華曉色宫槐連御栁春聲疊皷帶凝笳¶
聞君髙詠燕山雪細誦新章絢綵霞¶
　　挽楊桂嵓¶
<pb:KR4h0160_WYG_103-11a>¶
門外空迴長者車草𤣥論字總何如秋賔鴻雁傳書後¶
嵗在龍蛇入夢初萱室東風留綵服瓜廬夜雨憶春鋤¶
山陽地下無窮恨滿目寒雲淚灑裾¶
　　金陵别友¶
烟草六朝夢鶯花三月游秦淮風雨夜楚客别離愁¶
　　齊中見杏花殘枝有感¶
杏花憔悴減臙脂閉户春深笑不知芳豔半開爭共賞¶
何人還愛雨餘枝¶
<pb:KR4h0160_WYG_103-11b>¶
　　次友人春日見寄韻二首¶
簇簇霏霏委地紅闌干不解隔狂風時人莫道尋芳晚¶
留得餘春緑樹中¶
清景行行一徑苔蘭樽特為晚春開緑隂青紫猶堪賞¶
昨日游人自不來¶
　　題崇果寺¶
十八巗前羅漢竹百年洞裏老龍泉山僧約我重來日¶
花落花開五百年¶
<pb:KR4h0160_WYG_103-12a>¶
　　汪用敬¶
　　　用敬字彦恭澤民長子¶
　　送楊好古浙東憲掾¶
逸思飄颻逈不羈青年髙步際明時黄堂雅望推三語¶
烏府先聲重四知石室嵐烟凝紫翠蘭谿梅雨漲漣漪¶
公餘定遂登臨興好寄新吟慰所思¶
　　陳肅伯將集¶
　　　肅字伯將無錫州人舉博學宏才為蘭溪州判¶
<pb:KR4h0160_WYG_103-12b>¶
　　　官累官翰林學士兵部尚書河南行省左丞至¶
　　　正末没于兵(闕/)¶
　¶
　¶
　¶
　¶
　　雜興五首¶
黄帝作弓劒一戰擒蚩尤張樂洞庭野煉玉崑崙丘白¶
<pb:KR4h0160_WYG_103-13a>¶
日乘紫雲飄飄謝諸侯如何橋山下髙冢悲千秋¶
長安有髙第云是金張家朱門映緑水弱栁啼春鴉曉¶
合列侯馬暮多名主車可憐歌舞月空照玉梁斜¶
驅車洛東北遥望首陽山昔有兩兄弟采薇于其間我¶
願從之遊孰云不可攀躊躇日將暮感此空忘還¶
生長宛葉間廓落不事家結托劉文叔調笑隂麗華還¶
沽舂陵酒更賞河陽花興闌聊騁望紛紛龍虎霞¶
妾住雕隂東君去漁陽北唯有别時草依依滿行迹不¶
<pb:KR4h0160_WYG_103-13b>¶
忍行迹没掃盡還更碧君情如妾意纒綿無終極¶
　　題鄒忠公墓¶
鳳凰戾朝陽和鳴太平瑞百鳥從喧啾葳㽔赤霄逝昔¶
者鄒忠公天質藴純粹苕華玉樹春秀暎層城麗融貫¶
河南學會要慎獨際出身職俎豆淮潁風流思臧否諡¶
法解塞諤補衮議君王正年少恩愛競陳衞長門生秋¶
草寂寞金屋閉時聞昭陽間車音雜歌吹朝方降鴻册¶
莫已奏封事宛轉陳正始社稷宗廟計權臣肆讒毒抵¶
<pb:KR4h0160_WYG_103-14a>¶
罪竄荒裔蘆簫送銅皷笑語見魑魅秦陵嘶石馬明堂¶
更寳位徘徊趨魏闕感激俯宸陛至尊重歎奬再俾司¶
獻替簡嚴起居作𢎞雅絲綸製戎曹羽書静銓部瓌材¶
萃嵯峨蓬萊閣日月近清秘一麾出江左慷慨懐古意¶
長嘯新亭賞爽挹龍虎氣菱香藕花淨畫舫西湖艤遂¶
為禹穴遊復上越臺憩安知曏焚槀兹乃致姦偽湘流¶
湛凝碧衡嶽鬱積翠豈無酃酒美憂國不成醉南過蒼¶
梧野陳祠有虞帝回首九疑雲澘然為悲涕及承内遷¶
<pb:KR4h0160_WYG_103-14b>¶
命沈痾困炎癘首丘竟落落褒贈中興惠唯餘孤墳在¶
嵗久盡頽廢黄棘何榛榛白楊亦翳翳卓哉謝君子衰¶
俗振髙誼言諸兩郡守率衆共營置周垣龜甲齊修表¶
螭頭偉銀榜倒薤題琰刻逸藻記庻㡬永終古凱式于¶
后世¶
　　輕薄篇¶
華駒細犢小香車城南陌上問倡家倡家窈窕可憐妾¶
石榴裙裾飛蛺蜨零陵酒熟正宜嘗嬌歌一曲雙斷腸¶
<pb:KR4h0160_WYG_103-15a>¶
斂笑舍顰背花燭眼意拂君君暫宿¶
　　相逢行¶
吳王城上啼春鴉吳王宫前多落花粉翠三千掩佳麗¶
珠貂十萬歇豪奢昔余好遊錢唐里亦復結客來呉市¶
炙魚挿匕嗟盜雄下馬投金想公子浩歌長嘯出閶門¶
逢君意氣在一言解余芙蓉之寳劒勸君葡萄之玉尊¶
余從山東入燕趙身歴河陽抵豐鎬當時然諾激肺肝¶
今日還過盡懐抱風塵澒洞生干戈世上英雄本不多¶
<pb:KR4h0160_WYG_103-15b>¶
男兒慎勿憂富貴富貴逼人將奈何¶
　　東華門觀百寮待朝¶
重城流月影飛闕動霞光度栁分龍隊穿花列鴈行珮¶
連都尉粉衣染令君香忽聽傳呼永催班入建章¶
　　恩制寒食賜百僚宴罷遂幸長公主宅¶
桃花明玉澗栁葉暗金堤緑錦呈調馬朱絲表鬭雞筵¶
開同日永樂奏與雲齊更問平陽第還過小苑西¶
　　答張翰林扈駕還京¶
<pb:KR4h0160_WYG_103-16a>¶
羽林環紫蓋𤣥武颯黄旗大校長楊獵重修好畤祠雲¶
生三秀草風動萬年枝想得張供奉還多應詔詩¶
　　聞康給事禁中寓直因寄¶
重慚長樂注曲館建章通戸裛金仙露窗含玉女風濃¶
香千緒蠒華燭五文虹顧此清宵興遥憐誰與同¶
　　送浦御史徃荆南¶
悵望荆南道飄然忽去羣雲隨驄馬色花學繡衣紋過¶
峽思神女逢灘問使君王程歸有恨應未落春分¶
<pb:KR4h0160_WYG_103-16b>¶
　　寄上元韓少府¶
借問為仙吏幽懐定若何江聲雲外急山色雨餘多小¶
市金陵酒遺宫玉樹歌好乘巴馬子閒踏落花過¶
　　和許集賢春夜寓直¶
通籍趨香署分曹𨽻銷闈金泥疏奏簡珠檢藴朝衣竹¶
静憐鐘迥花深覺漏微絳河低綺綴紺斗入羅幃薄夢¶
先雞發閒情信馬歸幸因披豔藻謬用接清輝¶
　　送董副樞鎮益都¶
<pb:KR4h0160_WYG_103-17a>¶
推轂選才雄分符寄總戎鐃簫驚海上旌節耀山東百¶
將乘黄道三軍出絳宫營開知偃月陣轉識偏風龍躍¶
蓮花劒烏號棘竹弓旄頭天苑鑿斃齒地隅空奏凱青¶
春外飛書白晝中誰當采金石願紀太平功¶
　　吳訥萬户集¶
　　　訥字克敏休寜人少學兵法習騎射從父總管¶
　　　禮於靖江收復五溪蠻峒至正末蘄黄盗破徽¶
　　　州待制鄭玉師山前進士楊維禎鐵崖薦其才¶
<pb:KR4h0160_WYG_103-17b>¶
　　　于淛省授建徳路判官兼義兵萬户與元帥李¶
　　　克魯㑹軍昱嶺闗同復徽州丁酉嵗明兵臨郡¶
　　　隨元帥阿魯輝退屯淛西札溪源巡邏至界首¶
　　　白際嶺戰敗不屈引刀自刎死年二十七有吳¶
　　　萬戸詩集五巻克敏詩豪邁為鐡崖所稱嘗曰¶
　　　克敏謁予七者寮出所為詩予竒其人適垣府¶
　　　相臣招致名士講及三闗之事克敏慨然有擊¶
　　　楫中流之志無㡬遂統士㑹諸軍於昱闗予聞¶
<pb:KR4h0160_WYG_103-18a>¶
　　　而益竒之其才勇忠義實得諸於天性則知向¶
　　　所為詩皆筆櫝之餘耳¶
　　破紅巾¶
君不見蘄黄兒紛紛白馬張紅旗去年陷湖北今年䧟¶
淮西遂令深山之民皆帶甲四海澒洞含瘡痍堆金積¶
玉亦何有略地攻城徒爾為又不見黄連寨左帶溪山¶
右淮海天兵如日照雪霜百萬紅巾一朝敗親王按劍¶
定中原丞相分兵救吳㑹邊人不識韓將軍極口爭誇¶
<pb:KR4h0160_WYG_103-18b>¶
鐵元帥八座東開昱嶺闗羣偷欲度愁躋攀竒兵間道¶
絶歸路可憐白骨髙如山桂林老臣再徴起坐鎮西垣¶
㡬千里昨聞餘黨犯其鋒血作龍沙半江水南方猺獠¶
勇莫當自謂効義收蘄黄賊徒一見驚䘮膽堅壁不出¶
知天亡諸君力盡在此舉巢穴不平䑕為虎相期麟閣¶
畫丹青却憶虞廷舞干羽¶
　　李將軍歌¶
太倉積粟皆紅腐羣猫晝眠䑕變虎前鋒不見李將軍¶
<pb:KR4h0160_WYG_103-19a>¶
何人為發千鈞弩去年我從昱嶺來匹馬馳突三闗開¶
北平未入衞青幙郭隗獨上燕昭臺近聞西府羅俊彦¶
人人自謂能酣戰誰似當年背水軍赤幟纔臨趙城變¶
英雄報國如等閒馬革裹屍銅柱間明朝按劒收中山¶
謗書慎勿回天顔¶
　　昱闗行¶
昱闗鐵騎爭馳突白羽紅翎送金鏑可憐五嶺之中間¶
朽骨茫茫照寒日賊徒散走東南回却倚黄連足堅壁¶
<pb:KR4h0160_WYG_103-19b>¶
四面長圍築已成礮架崔巍向城立自知九死不一生¶
猶捲朱旗戰原隰君不見韓將軍陷陣常呼萬人敵我¶
當從之斬妖賊¶
　　登吳山留題承天觀¶
滿目盡樓臺路從山頂來潮生沙岸沒雲破海門開官¶
舍籠鵝去道人騎鶴回題詩向何處石壁掃蒼苔¶
　　雲巖¶
雲破石門開青青烟樹來江東好山水天上出樓臺日¶
<pb:KR4h0160_WYG_103-20a>¶
月開丹竈風塵罷酒杯回看爭戰地不似住蓬萊¶
　　遊岝㟧上¶
騎馬野橋西殘梅雪滿溪興來詩謾寫行處劒長攜烽¶
火邊闗近樓船水塞低應逢楊鐵笛笑我尚羈栖¶
　　東軒¶
孤客憑危正惘然江南春盡落花天海門黒送千艘雨¶
城郭青炊萬竈烟燒藥金爐猶伏火射潮鐵箭久離絃¶
伍員白馬今何在㡬處荒臺野鹿眠¶
<pb:KR4h0160_WYG_103-20b>¶
　　宿承天觀用楊亷夫韻¶
承天觀裏開圖畫吳越山河一覽中半夜月明湖水白¶
五更日出海門紅綵船春晚笙歌歇粉堞風髙鼔角雄¶
十二䦨干都倚遍歸心飛過大江東¶
　　戰昱嶺闗¶
鼓角聲雄隊伍齊揚兵曉戰昱闗西黄金匣動雙龍出¶
赤羽旗開萬馬嘶露布不煩諸將草詩篇還効古人題¶
沙溪春酒甜如蜜醉卧花隂聽鳥啼¶
<pb:KR4h0160_WYG_103-21a>¶
　　東歸¶
躍馬東歸古歙州鐵衣如雪照清秋半生叨食君王禄¶
百戰深遺母氏憂城上綵旗翻白虎帳前金絡控黄騮¶
英雄出處縁忠孝豈為人間萬戸侯¶
　　黄復圭君瑞集¶
　　　復圭字君(一作/均)瑞安仁人與張仲舉危太朴以¶
　　　詩鳴於江右至正兵起被陷賊庭作詩大罵賊¶
　　　怒以刀剖其腹復罵曰腹可剖赤心不可剖也¶
<pb:KR4h0160_WYG_103-21b>¶
　　　遂死之君瑞詩如題詹雙崖云隠士髙閒卧雲¶
　　　處故家軒豁讀書齋題唐氏遊子逺歸圖云冉¶
　　　冉霜顛倚門處飄飄風袂及家時題古厓上人¶
　　　云菡萏泉香金錯落苾蒭風煖翠婆娑鐵心石¶
　　　腸人偏解吐婉媚辭也¶
　　雙燕吟¶
雙燕雙雙飛更復雙雙棲穿花探水雙銜泥簷前葺壘¶
雙哺兒春風一雙至秋風一雙歸念爾雙不得故巢須¶
<pb:KR4h0160_WYG_103-22a>¶
獨依莫學人妻朝亡其夫莫嫁之莫學人夫莫亡其妻¶
朝納妃¶
　　蕨萁歎(一作/歌)¶
信州州官萬鍾粟殺牛搥馬日絲竹信州鄉民蕨作糧¶
三月懐饑聚頭哭蕨萁開葉不可餐蕨根有粉聊鉏鑱¶
偏攻性冷捐胃氣民靣生黄苦憔悴縣不申聞郡不知¶
官倉有米重封閉重封閉將若何衆人歌我蕨萁嘆九¶
莖莫唱靈芝歌¶
<pb:KR4h0160_WYG_103-22b>¶
　　華處士别業¶
迢迢去郭賖渺渺入雲斜桑採三番葉桃開二色花割¶
溪鷗作主分塢鹿為家時有巢居子相逢道喫茶¶
　　次韻塞上¶
李廣稱猿臂班超號虎頭三邊殺降卒萬里取封侯砂¶
磧胡雲暗郵營漢月秋曽經飲馬窟半是血骷髏¶
　　題疎齋吳氏深静齋¶
避地閒心逺入山塵事稀書棚幽落蛀(一作/蠧)賔戺宻生¶
<pb:KR4h0160_WYG_103-23a>¶
衣野竹秋光薄谷禽春韻微殘經注未就頻嵗掩重扉¶
　　送友人北上次韻¶
玉闕金門紫氣寒干戈虎士列桓桓鑾坡日永移天仗¶
仙掌雲深捧露盤犀角不頒朝士帶鹿皮思製野人冠¶
江南何處秋風岸緑水芙蓉許獨看¶
　　送于錬師之京¶
九重天上帝王宫入覲仙人駕海風宵仗引從黄道外¶
曉班環在紫垣中駝鳴氊帳沙光白龍挾金輿寳氣紅¶
<pb:KR4h0160_WYG_103-23b>¶
萬里冬寒須自衞酪杯酥椀莫令空¶
　　次韻虞侍講遊何尚書山莊¶
尚書致政卧青山笑傲中林竟不還野叟徒能談舊事¶
孤雲何處覓蒼顔哀湍振壑龍移久曲崦藏風鶴夢閒¶
喜逐三朝黄閣老昔賢陳迹共追攀¶
　　題金碧山水圖¶
狂風捲盡夜來雲萬壑千崖錦繡紋占日樓臺平樹見¶
吼雷春瀑入溪聞豈無花洞留鶯語應有芝田下鶴羣¶
<pb:KR4h0160_WYG_103-24a>¶
清絶松隂二三子不知誰是紫陽君¶
　　餞别楊友直總管¶
雙鳬飛蹻歴金天五馬閒遊欵玉鞭𨽻篆共參邦伯印¶
制書曽拜祖皇宣嚴城鼔角連雲度䕶水魚龍枕月眠¶
無限舞衫歌扇意路人遥識使君船¶
　　送潘希隱歸閩省親¶
道人騎鶴入閩邦夢繞慈闈一念長紅壓錦雲收荔子¶
緑攢香樹摘㯽榔曉侵霧露黄冠重春透山林綵服光¶
<pb:KR4h0160_WYG_103-24b>¶
賸有大丹并妙藥三光凋後鬢應霜¶
　　夀饒大有¶
驪駒塘上玉生烟麟角峰前樂事偏花裏橋亭春毎早¶
竹間書庋日如年雕龍細雨金壺墨寳鴈輕調錦瑟弦¶
椿樹緑時誇五伯桃花紅處祝三千¶
　　變御史¶
紅杏碧桃鼇頂開青年白皙馬蹄回本隨鸞鳳冲霄去¶
却為豺狼按轡來鐵鑄冠梁臨畫省繡裁衫表照霜臺¶
<pb:KR4h0160_WYG_103-25a>¶
使驄徃復東西道欲候旌旄愧不才¶
　　喜薛外史春日自京師寄經至¶
蓬萊坊畔五雲邊七尺長身漢薛宣化壓銅街馳廏馬¶
水生瑶海放樓船仙曹共作窗間戲吏部相邀甕裏眠¶
果老山頭逢野鶴雪箋時奉寄來篇¶
　　白雲山劉道士¶
紫華陽巾白羽衣幼辭家舍入岩扉靈書注就參同契¶
絶字修成杜徳機著屐看松逢伴少荷鉏栽果到城稀¶
<pb:KR4h0160_WYG_103-25b>¶
蕭蕭落葉空山夜獨禮寒星待鶴歸¶
　　蓴菜¶
鮫人繡滿水仙裳地軸天機不敢藏水縠冷纒瓊縷滑¶
翠鈿清綴王絲香江湖有味牽情久京洛思歸引興長¶
欲剪吳松縫不得謾拖秋思繞詩腸¶
　　破帽¶
破帽多情却戀頭草殘絲斷素塵浮烟籠長是煎茶日¶
風落多逾把菊秋頂漏疎星窺短髪簷垂缺月露雙眸¶
<pb:KR4h0160_WYG_103-26a>¶
桃尖樓子青羅辨相對寜知故舊愁¶
　　酒¶
麯糵生香出小槽幾人耽酗日陶陶笑呑鸚鵡杯中月¶
貧與鷫鸘花下袍内府臈傳紅琥珀西京秋壓紫葡萄¶
杜康儀狄今安在回首丘陵半是糟¶
　　倪知州致事歸¶
洒掃林廬理舊書某山某水足嬉娛尚應饋醑虞庠禮¶
謾入耆英洛社圖花裏醉眠從客去竹間移步遣孫扶¶
<pb:KR4h0160_WYG_103-26b>¶
後人自有田園趣無媿疏家兩丈夫¶
　　奉贈吳宗師¶
使節光華禮樂崇皇華原隰轡玲瓏五風十雨祠三島¶
萬嵗千秋祝兩宫醮起碧雞山月白仗移黄鵠禁雲紅¶
召南庻類深仁澤行見騶虞發五豵¶
　　夀上官夫人¶
水沈烟煖翠雲低婺女星髙斗轉移百子帳中青玉按¶
群仙㑹上紫金巵樂成彩鳳將雛曲禮尚嘉魚式燕詩¶
<pb:KR4h0160_WYG_103-27a>¶
基構有堂髙數尺緑衣白髪兩相宜¶
　　春明樓¶
公子樓居剩得春四時花氣敵濃薫書聲髙下聞長日¶
舞袖婆娑拂彩雲蛺蝶新圖開鴈爪狻猊古鼎隔龍紋¶
近來毎愛東風賞折簡常邀越鄂君¶
　　贈舍農叟春耕者¶
六角黄牛二頃田曉蓑星月晚犁烟治墉布穀清明後¶
伐鼓燒錢社日邊急雨放寛科斗水亂雲遮斷鷺鷥天¶
<pb:KR4h0160_WYG_103-27b>¶
太平四海無征役念此安居不偶然¶
　　遊崇禧寺¶
好山藏在白雲隈天厯君王手自開木魅盡驚金钁震¶
地靈潛獻寳瓶來林香萬葉垂甘露峰霽諸花散石臺¶
莫道神遊事綿邈六龍應解此徘徊¶
　　題草堂寺¶
草堂禪寺北山陲想見鳴騶入谷時猿鶴如懐海鹽令¶
魚龍猶䕶紹興碑排岩樹老秋來早上殿僧稀曉散遲¶
<pb:KR4h0160_WYG_103-28a>¶
我亦於今抗塵土臨風慙讀孔璋移¶
　　威顯廟¶
南唐忠烈桂司空三百餘年氣貫虹上國勛勞明大節¶
故家文獻挹遺風雲中結構孫修廟石上褒崇史論功¶
詞客兾窺松栢路戈陽西畔貴溪東¶
　　莫春雜咏寄友人¶
緑漪池沼燕交飛深院重門客到稀栁絮不知春去盡¶
尚隨風起㸃人衣¶
<pb:KR4h0160_WYG_103-28b>¶
　　送友¶
雲錦江邊送玉郎江邊折栁栁絲長栁絲若挽行人住¶
更向東風種㡬行¶
　　亭前茶䕷¶
杏園芳草雨霏霏亟折千秋巻畫旗自過清明多病酒¶
不知花落到茶䕷¶
　　奉題李學士幽篁古木圖¶
嵗歴居庸萬仞山詞臣供奉有餘閒試看翠竹丹楓畫¶
<pb:KR4h0160_WYG_103-29a>¶
猶似金風玉露間¶
　　宫花二首¶
連理枝頭並蔕紅中官采獻未央宮可憐春色非人世¶
天上風光似酒濃¶
金闌芍藥紫重胎上苑移來遍殿栽正頂繡苞三十朶¶
羊車停處一齊開¶
　　送人入上京¶
覓得清風謁紫微臨川脱却故山衣似知雲錦江頭水¶
<pb:KR4h0160_WYG_103-29b>¶
専照邦人書錦歸¶
　　寄髙元博¶
故人招我出山來一去城闉更不回無數青松滿池月¶
可憐深夜獨徘徊¶
　　題襄陽拍手圖¶
愛酒山翁倒接䍦花間日日醉如泥只今池館風流在¶
不見攔街拍手兒¶
　　讚龍¶
<pb:KR4h0160_WYG_103-30a>¶
一鼓春雷起九淵風雲萬里會中天墨池付與無多水¶
去作人間大有年¶
　　送琴士歸杭¶
雲中歌斷紫芝歌不奈周君欲去何十里湖山好明月¶
却憐隨處故人多¶
　　陳謙子平遺槀¶
　　　謙字子平吳郡人父疾革思食鱖魚進鱖而沒¶
　　　遂終身不食鱖兄訓字師敬為吏謙事之甚謹¶
<pb:KR4h0160_WYG_103-30b>¶
　　　嘗從林處士寛龔教授璛學以所業就試場屋¶
　　　吏卒捜撿懐挾者甚無狀因歎曰待士如此尚¶
　　　何以僥倖得失為哉即盡棄舉子業折節讀書¶
　　　虞集黄溍張翥諸公交口論薦欲任著作郎皆¶
　　　力謝之至正間行省用兵訓以照磨佐軍事㑹¶
　　　淮張兵蹙謂謙曰吾分必死矣汝無官守宜自¶
　　　為計謙曰兄在吾何所之有頃兵突至謙以身¶
　　　翼蔽訓兵怒斥引出復求入見訓已殪即匍匐¶
<pb:KR4h0160_WYG_103-31a>¶
　　　伏尸哭甚哀遂并遇害門人范文炯求尸得之¶
　　　水中猶兄弟相倚立也子平為文章馳騁上下¶
　　　尤善古賦及古今體詩詭麗舂容詞辯鋒出不¶
　　　少讓黄晉卿見其文必咨嗟以為不易逮嘗悼¶
　　　時流文氣不古手編西漢文類若干巻生平著¶
　　　述甚富兵火後僅存周易解詁二巻别為河圖¶
　　　説一巻占法一巻古今雜體詩二十四首得之¶
　　　灰燼中¶
<pb:KR4h0160_WYG_103-31b>¶
　　虎丘三首鄭君明徳偕亷夫伯雨諸公同賦次東¶
　　坡先生韻¶
篙師郭西門矯首霞外嶺森秀未及探荒苔弔秋井劒¶
精沈夜白漆炬翳餘耿嗟哉龍虎威零落等蟲黽一峰¶
直海湧破地出魁礦流觀劈坼狀髣髴神工猛授此窟¶
室雄能無霸圖騁讓王東采藥為態本栖哽焉知牧野¶
㨗吳業就已頃風塵閲成敗宗社屬衰冷不遣忠勇臣¶
相符帶河永詞場亦何為發嘅當晚景髙賢惜地靈倦¶
<pb:KR4h0160_WYG_103-32a>¶
鶴顧山影願買陽羡田早從居吳請¶
客遊九龍岡道出白虎嶺拄杖諳獨登煎茶汲僧井歌¶
客寡儔匹歴覽思彌耿崐礏抵烏鵲燕金擲蛙黽差將¶
第一義喻彼山下礦坡公詩家豪性具佛勇猛山川與¶
筆力神鬼助奔騁捜㝠百怪窮弔冢孤鶴哽寜容溝澮¶
雨汪洋敵千頃情深事偶從魂在骨未冷寒泉兼古木¶
籠絡歸雋永盤陀延小酌反照藉餘景誓須浮海航回¶
望孤塔影名不系除書山林恣參請¶
<pb:KR4h0160_WYG_103-32b>¶
昔游第一峰徧數東南嶺傳聞吳闔閭曽照山上井誰¶
期此一杯玉鴈閟孤耿夫差小兒態踴躍類哇黽眼看¶
雙龍劍跡寄山石礦再鼓氣巳衰功虧前王猛成名乞¶
敵豎車轍斷遐騁青青土中血似託仙題哽中原泣諸¶
姬大業棄俄頃青熒溪泉動蔽翳山木冷徃事何足談¶
飄花日初永湛盧有餘輝中夜凌倒景好竒誰徃候微¶
月照人影正恐化蜿蜒飛揚詎容請¶
　　學士山懐古¶
<pb:KR4h0160_WYG_103-33a>¶
枕湖列層岑葱鬱聚雲族出郭纔三里方舟漸通麓曽¶
邀昔賢賞名勝皆可錄雙峰夾亭榭崇阜富杉竹我家¶
世結鄰數椽依古木懐欽索遺址半與松根伏碑缺篆¶
無存揣文須穆卜坡仙豈遂徃或寓幽人屋據梧緬髙¶
風秋隂吹肅肅¶
　　遊子吟(并序/)¶
　　　按古樂府有遊子吟遊子移貞曜葢擬古而作¶
　　　彦清要予賦春草軒詩以實前叙引中語輒為¶
<pb:KR4h0160_WYG_103-33b>¶
　　　題此而不敢易舊題云作序後三年七月二十¶
　　　日謙書¶
母愛兒比瑶草百花(闕/)頭春浩浩結緑懸黎總非寳朝¶
居目前暮懐抱頃刻相違作憂惱兒兮勸爾無出遊忍¶
令母心日夜憂紉衣一針一度鈎針線不比心綢繆兒¶
嬉鬭草拈春縷緑縟青葱不堪數楚人只解歌王孫萋¶
萋乃有子母恩徂徠松淇園竹人生長生勝他木千年¶
萬年春草緑¶
<pb:KR4h0160_WYG_103-34a>¶
　　過吳江¶
第四橋下風水惡千斛舟中心骨驚蛟龍有時就廟食¶
鴻鴈毎嵗不南征松江太湖會合地暮雨寒濤交戰聲¶
獨客倚蓬歸歎息崎嶇世路何由平¶
　　遊虎丘次仲舉韻¶
虎丘虎踞仍龍蟠出郭先見翠巑岏金玉黄爐灰劫逺¶
栴檀古林風雨寒僧來引綆動春澗人醉拂花眠石壇¶
為語金坡王學士巨然曽畫此山看¶
<pb:KR4h0160_WYG_103-34b>¶
　　梧桐月¶
琪樹西風露井傍鏡寒移影度銀牀鳯枝清切元疑晝¶
鶴夢凄凉不待霜㸃筆詩人題夜緑知更宮女怨秋黄¶
莫教一葉輕揺落珍重千門被耿光¶
　　和西湖竹枝詞¶
樓下攤錢還上樓花前夜醉曉扶頭不知命犯何星宿¶
一日猖狂百日愁¶
　　黄元實廷美集¶
<pb:KR4h0160_WYG_103-35a>¶
　　　元實字廷美泰寜人幼孤貧酷學天厯間為郡¶
　　　文學學者多所造就當道嘗剡薦于朝不就而¶
　　　歸至正癸已邑有妖民為亂令延元實議討賊¶
　　　計賊奄至遂遇害女貞披髪跣足奔父所抱屍¶
　　　哭踊賊欲汚之女罵曰恨不生啖汝肉爾尚更¶
　　　敢為不道耶罵不絶口亦被害(闕/)¶
　¶
　¶
<pb:KR4h0160_WYG_103-35b>¶
　　杏壇¶
相羊道徳囿愛此杏壇春碧溪落青嶂緑樹空紅塵緬¶
懐洙泗樂千載意如新從容二三子援琴詠天真¶
　　濉陽八景¶
　　　洋背春烟¶
平蕪百畆敞南郭四散人家隱籬落翳翳桑麻曉色濃¶
霏霏竹樹晴光薄大厦微茫垂栁邊殘燒杳藹蒼山前¶
侍郎故園渺何許玉澗日煖流寒泉¶
<pb:KR4h0160_WYG_103-36a>¶
　　　河潭秋月¶
蒼涯倒浸太隂黒傾動變化在倏忽玉盤一夜出龍宫¶
金波萬頃涵蟾窟木犀香濕露滿山斗角光動風生瀾¶
何人㧞劒挿橋柱直通銀河上廣寒¶
　　　東川梵字¶
碧空直聳石橋杪一逕林間㡬縈繞不窺城市入境中¶
上梯宫殿出塵表潮師咸道鴈塔髙三分留記龜石牢¶
此地令人憶謝傅何當攜手同遊遨¶
<pb:KR4h0160_WYG_103-36b>¶
　　　鐃山晴雪¶
嵬嵬聖石倚霄漢障斷濉南山一半荒郊氷柱盡消融¶
霽日瓊崖尚璀璨鶴仙剪木飛雲端玉女弄月坐石盤¶
可憐射獵人物逺瀑凌萬壑弓旌寒¶
　　　湖障夕陽¶
溪西諸峰崒且壯一峰秀出横屏幛晴川落日漾餘波¶
碧樹紅霞閃清漲青山只尺常相望暘谷萬里昭回光¶
誰能乘風度絶頂空凌倒影觀扶桑¶
<pb:KR4h0160_WYG_103-37a>¶
　　　南郭渡船¶
宏博坊前望溪曲沙平岸澗水深緑孤舟妥帖若乘槎¶
短棹吚啞如轉轂行(闕/)憧憧風雨忙濟川滚滚流澤長¶
誰謂江河渺空闊半篙一葦俱可航¶
　　　長吉曉鍾¶
沈沈紺宇據城阜屹屹雲樓挹星斗畫廊風静木魚閒¶
青山日出華鯨吼蒲山蒲谷俱聞聲隨叩隨應何容情¶
喚回迷途有歸客一灘月色浮空明¶
<pb:KR4h0160_WYG_103-37b>¶
　　　迎釐午磬¶
鳳山勝絶三不見竹木蒼蒼隔臺殿仙宫雲構接丹梯¶
清晝璆聲裊香篆步虛諷徹瑶草凉朝真齋罷紫芝香¶
侍宸白日騎鶴去雷符繞壁餘神光¶
　　春江十詠(錄六/)¶
　　　午牕山色¶
門外青溪溪外山山光長在有無間白雲飛盡晴牕午¶
喜見遥峰露一班¶
<pb:KR4h0160_WYG_103-38a>¶
　　　晚橈鳴月¶
春江雨過水溶溶短櫂孤篷有釣翁釣罷歸來天向晚¶
一橈吚嘎月鳴中¶
　　　晚渡撐烟¶
漠漠江烟曉未開行人喚渡過江來一篙不見水清淺¶
撐散眠鷗石畔苔¶
　　　沙晴睡鴨¶
熟睡晴沙愛暖曦鸕鷀鸂𪆟莫相疑江花江草春將遍¶
<pb:KR4h0160_WYG_103-38b>¶
我亦忘機總不知¶
　　　夾堤楊栁¶
楊栁青青夾岸垂含烟帶雨總相宜蘇公十里湖邊樹¶
誰遣東風一夜移¶
　　　斜陽牧笛¶
芳草平原日帶曛數聲牧笛隔江聞江空餘響隨風起¶
剡剡歸鴉落暮雲¶
　　武夷山二首¶
<pb:KR4h0160_WYG_103-39a>¶
賔雲奏徹控青鸞綵幔香銷生翠寒三十六峰秋色裏¶
月明人倚玉闌干¶
九重雲外步虛聲十二時中太古情為問當年赤松子¶
人生何處是功成¶
　　宇文公諒純節先生集¶
　　　公諒字子貞京兆人占籍歸安年少時嘗館授¶
　　　巨室其閨愛中夜來奔堅拒不納明日託以他¶
　　　故斂書告别初領鄉貢入浙省試院頭場占一¶
<pb:KR4h0160_WYG_103-39b>¶
　　　席舍其案上有宇文同知四字後試官考巻以¶
　　　文不中式將黜之時坐主龍麟洲江西老儒也¶
　　　年八十餘始過江浙力主此巻卒置榜中及㑹¶
　　　試果登李齊榜第授徽州路同知婺源洲事改¶
　　　餘姚遷髙郵府推官除國子助教調應奉翰林¶
　　　文字同知制誥兼國史院編修官以疾歸後召¶
　　　為國子監丞除江浙儒學提舉改僉嶺南亷訪¶
　　　司事以疾請老卒門人私諡曰純節先生公諒¶
<pb:KR4h0160_WYG_103-40a>¶
　　　詩文典雅所著述有折桂集觀光集辟水集以¶
　　　齋詩槀玉堂漫槀越中行槀凡若干巻¶
　　題黄鶴山人芝蘭室圖¶
紫芝採為食幽蘭紉作佩聊復助熏修庻㡬堪傲世一¶
室静生香諸塵自融會蒲團禪燕餘經巻了空外㗳然¶
吾我忘誰云有三際¶
　　春草軒詩¶
春陽播淑氣百卉生華滋光風一披拂藹藹浮雲暉幽¶
<pb:KR4h0160_WYG_103-40b>¶
芳澹露曉秀色含烟霏迺知造化心𤣥澤無停機伊人¶
早失怙撫育仰母慈髙門頼扶植况復蕃孫枝清時表¶
宅里巨扁掲華榱門軒俯平緑毎懐貞曜詩念慈恩罔¶
極欲報心無涯堂前樹萱草堂下羅斑衣願言勤愛日¶
永與莊椿期¶
　　菊山詩¶
秋菊兮青青叢生兮山下緑葉兮欣榮紛金英兮楚楚¶
白露降兮百草蘦蹇孤芳兮孰伍若有人兮苕東企元¶
<pb:KR4h0160_WYG_103-41a>¶
亮兮髙風茍中情兮永契曠百世兮相從琴無絃兮尊¶
有醑南山為賔兮花為侣歸來兮歸來微斯人兮誰與¶
　　題王叔明破牕風雨圖(此詩一見王立中破牕風雨/圖巻題名韓元壁詩亦小異)¶
劉郎讀書如學仙朝不出戸夜不眠時聞破牕風雨夜¶
正是澂心對聖賢苕溪王子圖景象敬亭山色青連天¶
執經念子最清苦亹亹論道心相傳雞鳴喈喈天欲曙¶
疎欞蕭颯寒聲度庭前漂麥總不知屋上捲茅寜復顧¶
人生窮達那可知玉堂金馬自有期青藜他日夜相訪¶
<pb:KR4h0160_WYG_103-41b>¶
却憶破牕風雨時¶
　　送復見心住定水¶
定水招提鳴鶴東鑑湖歸去泛孤篷鉢衣不濕荷花露¶
玉塵遥生桂子風山静秪看雲自動江澄莫訝水如空¶
沃州有約尋支遁還許清談共野翁¶
　　題趙承㫖𤣥真觀圖次易道韻¶
天慶重歸白髪年儒冠便脱巻吟氊蒼龍復佩游三島¶
𤣥鶴還期朝九天靈運誰云先作佛稚川自信後來仙¶
<pb:KR4h0160_WYG_103-42a>¶
逍遥今出塵寰外應笑揚雄尚草𤣥¶
　　題小米戲墨巻(并序/)¶
　　　予幼嘗記蜀僧北磵題元暉墨戲有曰毫素傳¶
　　　衣翛然名家髣髴樹杪冥濛水涯吾不知山藏¶
　　　雲耶雲藏山耶至正丁酉十二月廿日夜宿慧¶
　　　明精舍為楚山題此因記北磵之語山耶雲耶¶
　　　逺莫知烟空雲散山依然楚山以為何如為我¶
　　　下一轉語¶
<pb:KR4h0160_WYG_103-42b>¶
山氣鬱巃嵸流雲漲林谷乞我茒三間讀書貧亦足¶
　　題仲穆看雲圖¶
横杖坐松下看雲起遥岑惟應陶靖節會得此時心¶
　　西湖竹枝詞六首¶
赤欄橋低官栁斜粉墻短短阿誰家女郎恰抱琵琶出¶
早有小船來賣花¶
奴唱吳歌郎扣舷明朝郎去有誰憐恨殺吳山遮望眼¶
不見江頭郎去船¶
<pb:KR4h0160_WYG_103-43a>¶
斷霞灑灑魚尾紅清唱一聲吳山東阿奴只在繡簾裏¶
隔著荷花無路通¶
湖裏茭青日日多蘇小門前無客過今來古徃只如此¶
休説當年賈八哥(楊鐵崖西湖竹枝詞中止載此一首/云蘇小門前騎馬過相逢白髪老宫)¶
(娥自言記得前朝事只説當/年賈八哥與此詩語小異)¶
湖上交秋風露凉湖中蓮藕試新嘗蓮心恰似妾心苦¶
郎意爭似藕絲長¶
菱花菱葉間水葓采蓮入港與郎逢勸君挾彈休打鴨¶
<pb:KR4h0160_WYG_103-43b>¶
鴛鴦飛起杳無踪¶
　　題海岳後人烟巒曉景圖二首¶
過雲含雨濕層巒江樹和烟曉色寒何似清秋凌絶頂¶
山青雲白望長安¶
米家父子擅名流一紙千金未足酬本與蘇黄為後進¶
豈知章蔡是同遊¶
　　題趙魏公幼輿丘壑圖二首¶
濁世公子何翩翩風流丘壑妙當年無端却被鄰娃惱¶
<pb:KR4h0160_WYG_103-44a>¶
不廢嘯歌猶自賢¶
小齋松雪對青山波上閒鷗自徃還文采風流今不見¶
空餘粉墨落人間¶
　　劉汶師魯集¶
　　　汶字師魯鄜州人宋鄜王琦六世孫也父月心¶
　　　為鄜後占籍錢唐汶自胄學以文藝擢髙科由¶
　　　端本堂司經拜西臺監察御史糾劾不避忤時¶
　　　貴左遷累官戸部尚書至正二十三年命以東¶
<pb:KR4h0160_WYG_103-44b>¶
　　　南漕事浮海而出師魯以詩鳴豪邁激昂極為¶
　　　松鄉任士林所賞識嘗曰自余得楊仲𢎞人方¶
　　　翕然從余後得師魯而人益信余將以二子自¶
　　　勗也¶
　　贈劉禹玉¶
劉郎方朔徒㳺戲紫泥海千年華表非唯有寸心在向¶
來浙河西雄辯呑虹霓手攜九節杖東入蓬來栖我時¶
探禹穴同看山隂雪千人萬人中怪子獨超越朝騎白¶
<pb:KR4h0160_WYG_103-45a>¶
鼻騧暮逐油壁車得錢即付酒攜妓顔如花踏翻豪俠¶
窟醉狎山人家或嘲狂處士或誚報恩子從渠立名多¶
詎識子竒偉一朝去鄉國北上爭吹噓家無十金産袖¶
有萬言書所陳果何事為國非自計寜遭丞相嗔肯負¶
丈夫志蹉跎十數秋甘與黄冠儔善藏倚天劒未暇磨¶
斗牛幡然走山東隱迹隨壺公還尋岱宗去絶壑凌天¶
風鷄鳴上日觀眼亂扶桑紅窺臨事未已逸氣横萬里¶
行歌齊魯間興為廬山起廬山秀可餐怡此氷雪顔揮¶
<pb:KR4h0160_WYG_103-45b>¶
毫灑瀑布五老開雲闗逺公拍手笑喜見遺民還乃知¶
士不偶正可遊名山去年卧衡岳聊憩四海脚厭垂君¶
平簾懶賣伯休藥却呼魏夫人共把流霞酌今年與山¶
辭下走湘水湄臨風弔賈傳酹月招湘累文章本疎蕩¶
强忍終技癢光怪不可收倐忽又千丈有時遇知音朗¶
咏山中吟復恐兒輩覺不得容山林兹辰忽聚首慰我¶
别來乆辛勤四十霜所獲竟何有却懐居東時勇以功¶
名期焉知尚漂泊筋力供路岐舉杯置徃念此去安所¶
<pb:KR4h0160_WYG_103-46a>¶
之南窺古雲陽更了山川竒山川固娛目慎勿過幽獨¶
奈何白雲歌再送劉十六乾坤渺蒼茫迴首眷空谷我¶
將秣其駒乃不受羈束願子無遐心歸哉返初服¶
　　癸酉除夕¶
此夕何多感明朝過六旬乾坤又元統人物少咸淳酒¶
厭山杯渌梅傷水國春燈前曽戲綵馬首一沾巾¶
　　早春述懐¶
春與年年别窮隨日日増眼明貪夜讀事少忘晨興倦¶
<pb:KR4h0160_WYG_103-46b>¶
鳥猶遷木潛魚已陟氷栖遲唯故轍無夢到飛騰¶
　　次韻張伯雨蕉池積雪詩二首¶
銅駝陌上得銅洗曽見漢朝風露零寒光未變刧灰黒¶
古色猶帶宫苔青金人墮淚漫懐古玉女洗頭真寓形¶
與君作池媚蕉雪何以報之雙玉缾¶
仙掌金盤列風露人間琛寳多飄零忽看銅洗土花碧¶
側想玉女雲鬟青千年偶在聊寓意萬物終毁無逃形¶
吾徒汲古寜玩物願子及泉資綆缾¶
<pb:KR4h0160_WYG_103-47a>¶
　　寄贈華陽洞隱者¶
一日書成四海傳華陽始信有儒仙神交𢎞景吹笙夜¶
心在留侯辟穀年重碧拈春瓢貯月硬黄臨帖研分泉¶
山中物色清無限便擬凌雲到洞天¶
　　言志叙交四十韻答歐陽元翁¶
衮衮滄江去茫茫暗谷移黒頭那敢恃華髪會相欺遂¶
起紛如歎能忘逝者悲著書誰發憤追古獨忘疲講授¶
嘗佔畢研窮㡬下帷羣經元奥妙百氏苦支離索隱妨¶
<pb:KR4h0160_WYG_103-47b>¶
修業談經失秉彛反身惟一理遵道豈多岐新意方來¶
際陳言盡去時夏蟲氷莫訝越犬雪休疑浮世春榮過¶
幽園夕秀遲後凋終有待直養可容虧向使常㳅混寜¶
逃具眼嗤投閒欣事省掃跡畏人知環堵差堪戀長沙¶
去若為趨庭因泮藻贈客且江蘺回顧臯比冷還思寳¶
玦遺羈愁生雨外鄉夢落天涯毎慨淵明菊將尋綺季¶
芝未諧萊氏隱頻念鹿門期友誼今逾薄儒流子尚竒¶
剛腸俱比石末俗竟如脂綴曲唯同病論詩固解頤率¶
<pb:KR4h0160_WYG_103-48a>¶
更仍翰墨六一再文辭解接家聲逺兼扶士氣衰塤篪¶
參雅奏椿桂亞髙枝正始音能續元和脚肯隨渾雄親¶
漢魏綺靡却陳隋浪許鯤魚舞雲看駿馬馳駑駘羞抗¶
臆鰌鱔愧揚鬐不盡沙金揀猶(闕/)璞玉治受辛驚絶倡¶
勝已辱先施歐冶加鋒鍔劉墻力塈茨吾儕非敢傲兒¶
輩自宜麾學要千年藴名須萬古垂匪徒攀屈宋深望¶
泝濓伊天運流無息人生志勿卑操憐松鬱鬱節撫竹¶
猗猗盡擬泠風脚何曽俗骨醫煎膠得麟鳳嵗晚願深¶
<pb:KR4h0160_WYG_103-48b>¶
資¶
　　劉聞容窗集¶
　　　聞字文廷安成人父䝉正八嵗能舉子業號曰¶
　　　竒童聞習春秋受知于歐陽文公𤣥登至順庚¶
　　　午王文&KR0110;榜進士第安成登第自此始調臨江¶
　　　錄事有善政遷國子助教進太常博士順帝祀¶
　　　南郊告祭太廟至寜宗室曰朕寜宗兄也當拜¶
　　　否聞對曰春秋魯閔公弟也僖公兄也祖廟之¶
<pb:KR4h0160_WYG_103-49a>¶
　　　祭未聞僖公不拜順帝乃拜至正元年丁母憂¶
　　　就任吉安州儒學提舉二年起復翰林編修詔¶
　　　修宋史四年史成進修撰出知沔陽府著有春¶
　　　秋通㫖容窗集十巻¶
　　賦得石鐘二首送宋顯夫僉事之山南¶
雲垂蒼崕深月出湖水動旅思方眇然噌吰發空洞悠¶
悠湘靈感殷殷鈞天夢人在九江船餘音逺相送¶
蒼茫楚澤秋巖谷隱宫徴魚龍守軒轅𤠔烏識追蠡酒¶
<pb:KR4h0160_WYG_103-49b>¶
醒江南客月在船牕裏佳期不可尋相思滿湖水¶
　　梁仲文行巻¶
青青江上栁逺行曽送君自從君歸來㡬見栁條春行¶
役如昨日行巻展猶新如何巻中字半是古時人¶
　　挽宋顯夫¶
廣陽帝王都生才總豪傑宋氏産鳳毛頡頏丹山穴大¶
宋掇倫魁千里誇汗血挺挺廟堂具自方稷與卨小宋¶
踵而生抱才不屑屑錦腸浣塵土出語必清絶長公早¶
<pb:KR4h0160_WYG_103-50a>¶
厭世士類増哽咽頼有夫子賢詞林紹風烈吹篪發髙¶
響掉鞅追徃哲特起步生雲屢空心如鐵岌岌柱下冠¶
皇皇使者節歸𢎞虎闈講進造玉堂列自我初識君交¶
情何茂悅徃來㡬廿載相視無冷熱昨者纂三史君名¶
班馬掲走也徴自南斐焉承乏缺停觴話宿昔握手驚¶
老拙知君衆人中于我常念切過江宋史繁綱領君自¶
挈是非有不齊資君一言决可憐朱墨煩易致精力竭¶
蹉跎齒未暮浩蕩&KR1730;已雪偶成三日闊忽報二豎孽問¶
<pb:KR4h0160_WYG_103-50b>¶
安榻頻造伏枕氣就苶朝看戲彩郎日夕擁衰絰哀哀¶
浮世夢奚翅劒首吷人生無萬全賦予有更迭古來賢¶
達士㡬人享期耋想君乘雲氣英爽不變滅徃(闕/)見九¶
泉誰能久離别¶
　　送傅與礪交州教授¶
君不見丹穴産鳯雛五色不是凡禽狀廣文年少薄遊¶
吳一旦詩名動天上前年開詔赴交州今年載書東海¶
頭仙人騎羊渺何許歸夢先落江南州樹枝當牕靈鵲¶
<pb:KR4h0160_WYG_103-51a>¶
喜綵服趨拜庭闈裏别有佳期隔片雲洞庭月照瀟湘¶
水君歌有所思我歌逺别離落花飛絮春去盡杯酒相¶
送都門時一官冷熱何足取文章自可名不朽滄波早¶
掣釣鼇鈎莫遣玉堂人倚久¶
　　别弟¶
一棹烟和水寒燈弟與兄殘年同别母中道復分程動¶
有山河隔難為去住情如何沙上鴈偏向夜中鳴¶
　　顔子中池亭二首¶
<pb:KR4h0160_WYG_103-51b>¶
池淨天容湛窻虛水氣通逺山來戸外飛雨灑亭中薜¶
荔含朝景蒹葭集晚風平生江海念相對興無窮¶
種樹年年長開牕面面凉雨苔生砌緑秋葉堕池黄得¶
句閒拈筆抛書懶近牀旅懐隨所至誰復計行藏¶
　¶
　¶
　¶
　元詩選三集巻九¶
