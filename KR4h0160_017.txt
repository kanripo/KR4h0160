# -*- mode: mandoku-view; -*-
#+TITLE: 元詩選
#+DATE: 2015-08-25 00:43:32.362496
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 初集卷十七
<pb:KR4h0160_WYG_017-1a>¶
欽定四庫全書¶
　元詩選巻十七　　　　　庶吉士顧嗣立編¶
　　程承㫖鉅夫¶
　　　鉅夫名文海避武宗諱以字行其先自徽州徙¶
　　　郢京山宋末季父飛卿攝建昌守家焉元兵南¶
　　　下從飛卿入覲燕京遂留宿衛授管軍千戸世¶
　　　祖召見香殿竒之命給筆札書二十餘幅以進¶
　　　改應奉翰林文字累遷翰林集賢直學士尚書¶
<pb:KR4h0160_WYG_017-1b>¶
　　　省初立詔為參知政事固辭又命為御史中丞¶
　　　臺臣言文海南人且年少世祖怒曰汝未用南¶
　　　人何以知南人不可用遂拜侍御史行御史臺¶
　　　事奉詔求賢于江南薦趙孟頫等二十餘人皆¶
　　　擢置清要大徳八年召為翰林學士商議中書¶
　　　省事武宗朝進翰林學士承㫖延祐初議行貢¶
　　　舉法三年以病求去加光禄大夫命廷臣飲餞¶
　　　齊化門外給驛南還勅行省時加存問居三年¶
<pb:KR4h0160_WYG_017-2a>¶
　　　卒年七十贈大司徒柱國追封楚國公諡文憲¶
　　　鉅夫儀狀峻偉音吐如鐘少與呉文正公同門¶
　　　遭時革命寵遇優渥歴事中外者踰四十年郢¶
　　　州有白雪樓嘗以名所寓故世稱雪樓先生又¶
　　　號逺齋所著有雪樓集三十巻虞文靖公謂宋¶
　　　季士習卑陋以時文相尚病其陳腐則以竒險¶
　　　相髙江西尤甚公之在朝以平易正大之學振¶
　　　文風作士氣今代古文之盛實自公倡之公之¶
<pb:KR4h0160_WYG_017-2b>¶
　　　致仕也趙文敏公孟頫代為承㫖先徃拜其門¶
　　　而後入院時人以為衣冠盛事焉¶
　　送人赴浙東木綿提舉¶
曾歴金華三洞天風流歴歴記山川桕林白綻梅花小¶
柿實紅垂橘彈圓訪古但聞羊化石因君又喜木生綿¶
霜風渾似當時峭愁絶雙溪八韻篇¶
　　天門山¶
萬里瀰漫地天門據要衝乾坤大開闢江漢此朝宗徃¶
<pb:KR4h0160_WYG_017-3a>¶
事空多壘千年只二峯舟人亦癡絶遥認兩眉濃¶
　　至洪王肯堂治書見示芙容詩次韻¶
春風歇桃李秋雨深莓苔蕭然公館間得此竒種栽九¶
天清露零一道紅雲開句牽緑衣隊酣宴瑶池杯穠妝¶
月鑑懸麗服霜刀裁瑞蓮湧平地妙色分五臺蹔陪飛¶
仙游偏稱幽人懐終疑閬苑去嘉㑹何時諧此日眼雙¶
明臨風首低囘長當歌楚騷招得花神來¶
　　家園見梅有懐疇昔同僚諸君子因成廿六韻奉¶
<pb:KR4h0160_WYG_017-3b>¶
　　　寄徐容齋王肯堂(缺/)正父趙元讓(缺/)文瑞諸公¶
徃時姑射仙夜墮江南村江南富喜植梅花衆中尊九¶
地閟𤣥凝先天占春暄的皪冰雪姿不受風塵昏孤清¶
愜幽意賸馥醒吟魂愛之玩不斁冥契終無言羅浮本¶
幻境前夢覺已諼蹇蹄滯京華倦翼棲淮垣後先青雲¶
士表裏白玉温我形自覺穢交道久逾敦貞節保松柏¶
芳心共蘭蓀信知嵗寒友何異連枝昆獨賢天所矜家¶
山問雞豚歸來適仲冬平旦窺荒園依依故人面竟日¶
<pb:KR4h0160_WYG_017-4a>¶
對傾罇清池疎蕊影淡月新梢痕泠然絶埃壒恍若遊¶
崑崙忽憶如花人髙談霏露繁眼中不可見思纛風翩¶
翻頗慚標致似逺近殊託根洪鈞轉嚴令青皇畀新恩¶
坐看佳實長適口塞衆喧徧遺實中仁生意彌乾坤平¶
生識賞心皎潔明朝暾凌寒折一枝殷勤寄王孫又恐¶
逺莫致作詩當重論¶
　　次韻肯堂學士冬日紅梨花¶
黄菊卧階雨六花舞天風壁凍室生白手僵肉作紅秀¶
<pb:KR4h0160_WYG_017-4b>¶
句忽墮前光怪侵簾櫳至人宴坐處元氣含沖融無情¶
及枯株嫣然為修容坐令玉華君來從蕊珠宫麗妝凝¶
祥雲明眸轉驚鴻豈非散花手試君情所鍾老我嗜好¶
淡空詩亦雷同秪願酌花時毋㤀比鄰翁¶
　　送胡適齋先生教授瑞州¶
大冶平生鑄金手干莫鼎彞隨質就蕭騷霜鬢海陵風¶
兩眼眵昏數科斗陋邦文采貍豹變潮永他年説韓栁¶
天官銓材定銖寸還我耆儒善江右髙安道院士素淳¶
<pb:KR4h0160_WYG_017-5a>¶
近來與化移易否安定傳家教條在培植嘉生待薪槱¶
莫言冷官只文字錢榖簿書更紛糾幾何出入漫不省¶
詭對未宜師戸牖韋編一束當韋佩大耐規模當大受¶
此日沙頭一杯酒先生東下僕南首坐看安定門人多¶
四海同風軼嘉祐¶
　　和王寅夫郎中元日立春¶
馬蹄塵裏度芳辰帯得陽和到七閩山翠倚天迎好客¶
風光滿地屬吟身髙情古栁仍青眼時態夭桃自絳脣¶
<pb:KR4h0160_WYG_017-5b>¶
從此不憂江海逺春官袖有十分春¶
　　寅夫惠教遊鼓山四詩細讀如在屴崱杖屨間想¶
　　　像追和用堅重遊之約四首¶
城市林泉隔幾闗半生幽興欠閩山久聞屴崱髙寒處¶
一望蓬萊縹緲間有約同看紅日上無端獨占白雲閒¶
錦囊収拾竒觀了物色分留肯破慳¶
足力猶堪敵痩笻擬乗寺頂最髙峯杯吞東海一勺水¶
鞭起南湫久臥龍佛界須㬰三萬刼神山杳靄幾千重¶
<pb:KR4h0160_WYG_017-6a>¶
煩公更泚如椽筆摹冩雲天不盡容¶
炎方春淺未如焚花木迷人意欲曛福地同遊勝獨徃¶
中天一覽破千聞于今難擬髙唐賦何日重開衡岳雲¶
眼底流求彈丸耳樓船曽見漢家軍¶
去天萬里此相遭攬轡無功敢告勞賸貯冰霜消瘴癘¶
尚疑風雨隔清髙一年花事成佳蔭二月春江息怒濤¶
細嚼公詩如橄欖挽囘塵俗入風騷¶
　　次韻寄謝盱江學院諸先輩¶
<pb:KR4h0160_WYG_017-6b>¶
半生事業竟何成冷笑猶然愧宋榮日逐黄塵雙袂暗¶
夢囘緑幙一燈明交情欵欵知君厚佳句翩翩使我驚¶
皓首相期崇令徳殷勤逺寄白絲行¶
　　忽刺木御史還臺索詩二絶為别¶
曽此觀風慣土風老榕能識舊花驄如何又踏秦淮月¶
不待炎州荔子紅¶
耆碩堂堂集柏端定應問俗及閩山為言部使無功狀¶
減却吟詩一半閒¶
<pb:KR4h0160_WYG_017-7a>¶
　　寅夫示再登鼓山四詩僕雖不獲同游然來詩不¶
　　　可虚辱次韻奉謝且致歸班之餞(録二/)¶
勝處心知只耳聞却因君句得竒芬海天昏黒龍行雨¶
樓閣青紅蜃吐雲仙境煙霞從痼疾詩家風月要平分¶
悠然佳興誰能敗俗吏當前自糾紛¶
眼前培塿足縈纏去去瀛洲大洞天一息南溟能幾月¶
再行東海定何年江淮巨浪千堆雪榆栁中原萬里煙¶
解視歸裝還不俗有詩曽酌瘴鄉泉¶
<pb:KR4h0160_WYG_017-7b>¶
　　次韻寅夫晩涼感事¶
初夏㣲風作嫩涼傷春一夜鬢毛蒼紅芳寂歴午陰緑¶
白晝須㬰晩照黄濺涙露葵空滴滴鎖愁煙栁自行行¶
絶憐熠燿倉庚羽曽帯千門麗日光¶
　　題採蓮舟杯¶
攀翻葉上露釀作杯中酒可能君不醉負此摻摻手¶
　　題仲經家江貫道瀟湘八景圖(録三/)¶
僧定鐘聲緩依稀聽不真渡頭風正急喚醒未歸人(煙/寺)¶
<pb:KR4h0160_WYG_017-8a>¶
(晩/鐘)¶
萬頃玻瓈上輝輝玉一環望中青似粟約莫是君山(洞/庭)¶
(秋/月)¶
昏昏風浪裏瑟瑟打篷聲騷客千年恨靈妃萬古情(瀟/湘)¶
(夜/雨)¶
　　十一日浯畬登舟十絶(録二/)¶
瀨頭流水緑如油急取春芽試一甌揚子江心堪伯仲¶
茶經從此合重修¶
<pb:KR4h0160_WYG_017-8b>¶
江清照見石粼粼貌得游魚態度真説與長年輕蕩槳¶
放他深處著潛鱗¶
　　板橋午食¶
縣郭二十里板橋三五家西風熟禾黍陸地富桑麻去¶
嵗遭洪水髙林帯舊槎他鄉豈不好無奈此生涯¶
　　為曹仲堅題漁父圖¶
風煙浩渺浪拍天百帆齊開爭一先輕舠蕩漾自來去¶
詩人曽賞古漁父山圍别浦樹參差水淨沙明人迹稀¶
<pb:KR4h0160_WYG_017-9a>¶
大罾小罟較得失魴鱮暗作枯魚泣直針為鉤餌亦無煙¶
波不見真釣徒林中茅屋是誰子袖手無言方隱几¶
　　送余率翁職滿謁選并寄容齋承㫖肯堂學士¶
江南四月梅子黄衣袖已試荷風香出門有客欲萬里¶
使我憶得西山蒼西山何處雲半髪夜深斗極囘寒芒¶
磴泉自紅澗自碧樓倚白雪歌滄浪容齋遂慵兩相好劒¶
氣耿耿龍騰驤我曽握手極千古逢之滿腹生琳琅曉¶
天一笑江水長燕鳴岸雨催牙檣¶
<pb:KR4h0160_WYG_017-9b>¶
　　奉餞學舟老先生之武陵¶
疾風吹雲雲不裂南紀酣酣三日雪辰陽冷掾故不冷¶
破帽棕鞵來作别先生自是我輩人錦袍丹紱曽青春¶
黄金築臺不肯上水晶宫中一角麟一朝忽著儒冠起¶
泛宅浮家五千里繫船花岸茹蒸霞為展皋比説詩禮¶
宣尼未始三年淹我亦鳴榔下湘水蕭雲曹志上所知¶
銓量當遣教五溪先生行止無不可𤓰期況爾來遲遲¶
問君此行何所之武陵思我還當歸是間少長致足樂¶
<pb:KR4h0160_WYG_017-10a>¶
采花食實薪桃枝落日天低洞庭野木葉蕭蕭風上下¶
留君小住君掉頭前有十漿先饋者蒼蒼煙水解迷人¶
莫倚川原物色新漢家㑹有蒲輪使珍重修程隱致身¶
　　寄閻子靜唐靜卿二翰長¶
故人天上近何如白玉堂中足寶書燭徹宫蓮三鼓後¶
露漙仙掌九秋初江湖政共丹心老魚鴈全如緑鬢疎¶
西北闌干天咫尺欲乗黄鶴却躊躇¶
　　次韻盧疎齋就以贈别二首¶
<pb:KR4h0160_WYG_017-10b>¶
百川晝夜流萬折不能止羣山勢崩奔終古乃在此人¶
生費推輓三嘆中夜起瀟湘有佳人朗月鑑秋水思之¶
不可見曠若隔千祀相逢在嵗晏使我寢食美又言當¶
逺别東去數千里何由小躊躇招招彼舟子¶
芥拾琥珀針不言自相得留君我無辭送君我無力願¶
君加餐飯努力崇明徳江空餘深寒出入慎扶翼梅花¶
照清潁夢寐耿玉色矯首東南雲金門幸囘憶¶
　　舜舉畫棠梨練雀¶
<pb:KR4h0160_WYG_017-11a>¶
霜暈棠梨臉風梳練雀翎含毫心欲醉開巻眼還醒¶
　　送尹生歸江西¶
江漢秋深鴈過稀悠悠歸思夢先知輸君去住無多事¶
顧我留行待幾時野岸曉光千棹急平湖寒影數峯攲¶
拍肩試向洪崖説儻有黄花覓一枝¶
　　喬達之畫江山秋晩圖二首¶
遮日西來正莫秋買魚沽酒醉船頭如今見畫渾疑夢¶
知是南湖第幾洲¶
<pb:KR4h0160_WYG_017-11b>¶
别來事事可名家獨我空添兩鬢華天際有山歸未得¶
逺峯休著淡雲遮¶
　　漁翁圖¶
漁翁牽纑漁婦紡膝上兒看掉車響溪南溪北趁冬晴¶
水急船多欠新網祝兒休啼手正忙網成得魚如汝長¶
　　送完顔總管赴平陽¶
汾水西南古晉州雙旌五馬漢諸侯庭無坐吏官班重¶
地有遺民帝化留荆樹春風誇列士甘棠清蔭羨髙秋¶
<pb:KR4h0160_WYG_017-12a>¶
征騑莫嘆長安逺囘首朝陽是薊丘¶
　　盧學士詩巻¶
渺渺蒲江逺年年桂樹秋空餘詩巻在天地與長留¶
　　七真山洞雲觀¶
七真之山白雲裏絳闕神宫半空起祁君有志于君成¶
更賜雄材自天子東臨滄海西崑崙森森翠節排天門¶
三更日射芙容色六月石挂冰霜痕山頭髣髴清虚府¶
洞底陰岑太行路青苔能識六龍車明月長懸萬年樹¶
<pb:KR4h0160_WYG_017-12b>¶
峯盤澗複氣絪緼瑶草金芝日日新君王自有長生藥¶
端拱無為萬國春¶
　　寄鄭信卿參政¶
闕下相看未忍分過門誰料不逢君竟參華省江南去¶
定有新聲天上聞夜靜每勞瞻紫氣春深幾欲和停雲¶
豫章臺下南歸路何日論心到夕曛¶
　　上賜潘司農龍眠拂菻婦女圖¶
拂菻迢迢四萬里拂菻美人瑩秋水五代王商畫作圖¶
<pb:KR4h0160_WYG_017-13a>¶
龍眠後出尤精緻手持玉鍾玉為顔前身應住補陀山¶
長眉翠髪四維列白㲲覆頂黄金環女伴駢肩擁孤樹¶
背把閒花調兒女一兒在膝嬌欲飛石榴可憐故不與¶
涼州舞徹來西風琵琶檀板移商宫娯尊奉長各有意¶
風俗雖異君臣同百年承平四海一此圖還從秘府出¶
司農潘卿拜賜歸㸃染猶須玉堂筆天門蕩蕩萬國臣¶
驛騎横行西海濱聞道海中西女種女生長嫁拂菻人¶
　　趙一徳季潤忠孝詩¶
<pb:KR4h0160_WYG_017-13b>¶
南昌趙氏子早嵗遭艱虞骨肉不相保萬國為囚俘釋¶
縛燕趙間遂為鄭家奴蕩蕩天宇闊亹亹日月徂轉瞬¶
四十年朝夕勞且劬主翁豈無恩不得齊民俱主翁父¶
子沒悉力持且扶有客南昌來解后談厥初問知家中¶
事五内猶摧刳父兄死未𦵏有母八十餘再拜主母前¶
涕泗下漣如委曲陳其情願母哀其愚主母為之悲暫¶
許奉康娯星言整去裝策馬登長途山川日以異旬朔¶
奄相踰日莫不留行忽已臻其廬升堂拜慈母再世得¶
<pb:KR4h0160_WYG_017-14a>¶
相於慟哭父兄前隣里皆欷歔生者幸少慰死者歸黄¶
壚主恩不可㤀母養不可虚黽勉與母辭復返鄭氏居¶
主母驚且喜左右咸歡呼趙子令至前授以咫尺書汝¶
孝通神明汝義薄天衢永為故鄉民汝去初躊躇趙子¶
再拜謝洒血滿襟裾主恩一未報何用早歸歟主翁積¶
忠勞封諡焉可無窮碑表墓畢逝將還故墟主翁有遺¶
嗣無罪倐見誅奮身伏王庭誓死訴寃誣白日迴其光¶
天道劃昭蘇豈獨全鄭門髙風動皇都滔滔天下者迴¶
<pb:KR4h0160_WYG_017-14b>¶
首成榛蕪安知磊落人淪此氓𨽻徒飛檄下九天大字¶
旌其閭郁郁文獻邦盛事映梅徐母夀涉千齡聞有駟¶
馬車吾聞善必報此理天不渝我作忠孝詩永激頑懦¶
夫¶
　　和陶詩¶
秋風吹庭樹宻葉潛銷落𤣥燕寧久翔白鴈紛南泊清¶
晨得尊酒㝠然還獨酌年運倏徂謝春秋焉能託依依仰¶
先哲緬邈空述作江漢日東流寒花繞叢薄開巻撫休¶
<pb:KR4h0160_WYG_017-15a>¶
運振衣望丘壑¶
　　早行圖¶
萬山迴合路紆縈獨策羸驂欵欵行却憶麻源三谷裏¶
畫橋携酒聽溪聲¶
　(建昌城西十有五里曰麻源第三谷晉謝靈運遺跡/在焉公作山房藏書閒則携賔客燕游其間或幅巾)¶
　(藜杖獨行田野與樵夫野叟相問答縣小吏馳馬值/公城門怒詬公守城卒擒吏送公府公命釋之人服)¶
　(公之容/徳云)¶
　　夀李秋谷¶
<pb:KR4h0160_WYG_017-15b>¶
薇省星辰近鑾坡日月遲上公開瑞旦舊學蔚明時玉¶
琯㣲陽動宫壺喜氣隨已應蕭應昴復説傅騎箕琥珀¶
蒼松液珊瑚碧樹枝茂生豪傑士來作太平基憶昔公¶
初起方時事已隳艱虞身保障謀議國蓍龜赤手除蛟¶
虎丹心見藿葵一朝周典禮萬世漢官儀宗廟重鐘簴¶
乾坤再柱維秦階寒耿耿遐壤日熈熈大小陳綱紀神¶
姦鑄鼎彝桂枝增秀發蔓草極芟夷鄉校惟聞頌朝廷¶
總得宜端由天子聖亦在哲人推昭代才何盛斯文炳¶
<pb:KR4h0160_WYG_017-16a>¶
獨持立言成準範析理貫書詩餘事歸青史新篇藹¶
素期朝趨雙闕内夕夢北山陲顧問常前席論思每執¶
規力援寒畯溺已視庶民饑姓字喧童稚仁恩被等衰¶
功髙門似水心靜爵空縻報主期堯舜為臣志吕伊山¶
河分陜地勲業太常旂早達謙盈理居多寵禄辭戰兢¶
存夙夜贔屭負安危即此觀天道宜能永福綏直為天¶
下祝不是老夫私¶
　　孤雲¶
<pb:KR4h0160_WYG_017-16b>¶
渺渺從何起亭亭只自飛朝隨風鶴去莫逐雨龍歸幾¶
度超滄海多應㸃翠㣲何時能借我裁作羽人衣¶
　　送武當張真人赴召祈雨南歸¶
聖主憂凶嵗真人下碧岑雲辭武當黒雨入薊門深獨¶
抱囘天力常存濟物心兩宫宣賜罷歸鶴杳沈沈¶
　　長江歸櫂圖¶
藹藹天始晴蒼蒼景將晩江波日東流游子何時返¶
　　秋江釣月¶
<pb:KR4h0160_WYG_017-17a>¶
荷蓑非避世持竿不求賞夙抱江海心寧為利名鞅天¶
明紫煙裏日莫清波上四顧無人知孤舟自來徃¶
　　題許仲仁墨跡(一作/詩巻)¶
殘雪詞林退食時小忩開巻鬢如絲音傳正始誰同調¶
氣逼元和稍自持文字不隨前輩盡風流却許後人知¶
霜清日冷梅花痩獨對爐熏看欲癡¶
　　汪忠卿御史梅菴¶
家住新安生虎林繡衣風節老梅心客來欲問封侯事¶
<pb:KR4h0160_WYG_017-17b>¶
笑指菴前月色深¶
　　送札法經歴赴山西幕¶
我昔居南臺與君日相從囘首三十年謂君己飛翀及¶
兹復相見㣲名不償功雖䝉聖主知進退何從容好爵¶
誰不縻君視如飄風寧為正直窮不為任巧通歘起佐¶
西幕激烈孝與忠别我升車行念我雙鬢蓬君行展髙¶
材一罄平生胷我志在丘壑睠焉息微躬㝠㝠朝陽鳯夏雨¶
生梧桐寂寂澗底松蒼然嵗寒中朂哉君子心庶用存始終¶
<pb:KR4h0160_WYG_017-18a>¶
　　鄧教授致仕還江東¶
積學今成老遺榮不待年歸心彭蠡外客思薊門前孤¶
棹隨飛鳥長河合莫蟬知幾誠可尚忽别獨悽然¶
　　次韻解安卿石假山¶
夜瞻光怪晝生輝數尺嵌巖舊見稀欲獻楚王憂刖足¶
怕逢織女誤支機斜當明月偏宜照近逼紅塵不敢飛¶
中慶堂中蓬島客相看不覺戀柴扉¶
　　春江小景¶
<pb:KR4h0160_WYG_017-18b>¶
翠栁紅桃春滿天鴛鴦鸂䳵亂平川東風閲徧閒花草¶
惟有人無再少年¶
　　送戴道士住天台¶
君承恩命住天台萬壑千峯繞絳臺門外霞川浮溟涬¶
杯中雲海接蓬萊時同野鶴看桃去或領山猿採藥迴¶
三十年前吾亦到舊題應入白雲堆¶
　　重送戴道士(并序/)¶
　　　予既作霞川詩送戴君提㸃其所稱述翰林從¶
<pb:KR4h0160_WYG_017-19a>¶
　　　事邵生為予言如此後數日太常博士虞伯生¶
　　　來言君所適者越也非天台所謂霞川乃在桃¶
　　　源盖用以自號者請更賦¶
被命將居越扁舟指會稽海雲迎棹起江月照人低有¶
道蟠龍虎無生混鶩鷄霞川隨處是何必武陵溪¶
　　李伯司馬¶
龍眠畫馬真是馬一疋猶當萬金價參差粉墨見龍媒¶
渇飲長江栁陰下我今老病無所求但願早賜歸林丘¶
<pb:KR4h0160_WYG_017-19b>¶
肩輿飽飯百不憂閒看稚子騎犁牛¶
　　趙大年小景¶
疋馬衝寒踏落花杏園深處曲江涯何如相對風軒坐¶
喚得漁船傍酒家¶
　　呉文正公澄(亦作/澂)¶
　　　澄字幼清晩稱伯清撫州崇仁人生三嵗授詩¶
　　　成誦五嵗日記千餘言弱冠領鄉薦避地布水¶
　　　谷纂次諸經修正大小戴記至元二十三年侍¶
<pb:KR4h0160_WYG_017-20a>¶
　　　御史程鉅夫奉詔求賢江南徴至京師以母老¶
　　　辭歸大徳初起應奉翰林文字除江西儒學副¶
　　　提舉三月移疾去至大初召為國子監丞皇慶¶
　　　改元進司業謝歸諸生有不謁告而從之南者¶
　　　英宗即位拜翰林學士同修國史泰定初為講¶
　　　官英宗實録成亟命小車出都遣官驛追不及¶
　　　加授資善大夫卒年八十五贈江西行省左丞¶
　　　臨川郡公諡文正有草廬集詩四巻先生雅好¶
<pb:KR4h0160_WYG_017-20b>¶
　　　邵子書故其詩多近之其句法迢逸處如喬木¶
　　　嘯清風寒花醉香露忩紅開曉沴草碧驗春温¶
　　　人定籟聲寂天旋斗柄移又述懐云懸知海上¶
　　　三山客塵視人間萬户侯題大乾廟壁云身合¶
　　　沈江甘殉楚心知蹈海勝歸秦芍藥云淺潮半¶
　　　醉流霞暈清印初昏淡月痕俱清婉可誦也先¶
　　　生嘗作草屋數間題其牖曰抱膝梁父吟浩歌¶
　　　出師表程文憲知其意題之曰草廬故學者稱¶
<pb:KR4h0160_WYG_017-21a>¶
　　　草廬先生初自京師歸廷中老成及宋之遺士¶
　　　在者皆感激賦詩餞之趙文敏公孟頫獨書朱¶
　　　子與劉屏山所和詩三章以贈識者歎之先是¶
　　　許文正公倡教于北而先生崛起于南道統淵¶
　　　源互相提唱又不繫乎詞章之工拙也¶
　　題諸葛武侯畫像¶
含嘯沔陽春孫曹不敢臣若無三顧主何地著斯人¶
　　題漁舟風雨圖¶
<pb:KR4h0160_WYG_017-21b>¶
蓑笠寒颼颼一篙背拳曲有人方醉眠酒醒失茅屋¶
　　題張尹書巢¶
醯鷄瓮裏天露蟬殻外身此巢何處著六合一㣲塵¶
　　題吕公干謁不遇手巻¶
持鉢空歸雪滿天地鑪幾日斷炊煙妻兒不作嗁號態¶
剛信鑪灰冷復然¶
　　題伯司馬¶
驍壯雲連力氣麤慣看馳突暗中都如何得此真龍種¶
<pb:KR4h0160_WYG_017-22a>¶
消得千金買畫圖¶
　　跋牧樵子蒲萄¶
芸香樓上汗成珠起趁清風為埽除見此西涼甘露乳¶
泠然齒頰出寒酥¶
　　題雪洲圖¶
向來洲上雪漫漫僵倒詩人一屋寒洲上雪消人亦徙¶
畫圖猶作雪中看¶
　　寄題無波亭¶
<pb:KR4h0160_WYG_017-22b>¶
長江逺壑幾飇迴雪屋銀山巨浪摧最喜此中澄一鏡¶
㣲風不動月常來¶
　　題皮如心行囊中畫竹圖¶
疇昔江鄉識此君清風凜凜動霜筠被誰㸃染移將去¶
也受京華半面塵¶
　　題山水圖¶
逺樹疎林映晩霞江心鴈影度平沙誰人冩我邨居樂¶
付與巖前處士家¶
<pb:KR4h0160_WYG_017-23a>¶
　　題和靖觀梅圖¶
一枝春信到孤山氷雪肌膚不覺寒月下水邊看未足¶
折來更向手中看¶
　　彭澤遇成之之京都(并序/)¶
　　　予有集賢之命與修撰虞伯生俱乗驛而北於¶
　　　彭澤解后曹成之訓導將觀上國為賦此¶
人海茫茫名利塲盛年快意一觀光顧予白髪歸來晩¶
羞過淵明五栁莊¶
<pb:KR4h0160_WYG_017-23b>¶
　　建康西江避暑用滕玉霄韻¶
石頭城下看淮山羨殺白雲終日閒寄語醉中彭澤令¶
如何飛倦始知還¶
　　送富州尹劉秉彞如京¶
六載心如一今朝船欲東我來期數數公去忽悤悤别¶
意萬里外交情片語中自憐棲病鶴不得逐長風¶
　　送唐教導徃見鄉先達¶
謂余將有適暫此輟絃歌城市囂塵逺山林遺逸多樹¶
<pb:KR4h0160_WYG_017-24a>¶
膏蘇隰稻涼意到庭柯為問躬耕者憂饑思若何¶
　　豫章貢院即事奉和雲林提舉晩春閒居舊韻¶
客裏秋光好歸心不厭遲牆低孤塔見院靜一簾垂隔¶
紙聞風怒臨階看日移宛然似三徑未負菊花期¶
　　與張仲美别仍用前韻二首¶
鄉隣應怪我何以獨歸遲木末夫容發簾前果臝垂夜¶
寒知露重秋老驗星移南浦今畨别重來儻可期¶
己了公家事歸尋小洞天㕛吟留别句官辦送歸船夜¶
<pb:KR4h0160_WYG_017-24b>¶
月各千里秋風又一年但當頻寄字悃懇問安眠¶
　　歌風臺¶
黄屋巍巍萬乗尊千秋游子故鄉魂韓彭自取夷三族¶
平勃那堪託後昆湛露迄今王迹熄大風終古霸心存¶
當時儘自規模逺誰起河汾與細論¶
　　燕城¶
燕絡中原東北去呉通上國古今竒五千里外只如此¶
數百年來幸見之弔望諸墳吾有淚擊漸離筑世無知¶
<pb:KR4h0160_WYG_017-25a>¶
西山緜亘三闗險日日氊車鐵馬馳¶
　　立春日寓北方賦雪詩¶
臘轉洪鈞嵗已殘東風剪水下天壇賸添呉楚千江水¶
壓倒秦淮萬里山風竹婆娑銀鳯舞雲松偃蹇玉龍寒¶
不知天上誰横笛吹落瓊花滿世間¶
　　曡葉梅¶
羅浮夢斷杳無蹤氷雪仙姿兩兩逢縞被怯單寒後襲¶
粉妝嫌薄曉來濃迎風一笑和顔厚臨水相看見影重¶
<pb:KR4h0160_WYG_017-25b>¶
道眼只將平等視玉環飛燕總天容¶
　　送國子伴讀倪行簡赴京¶
瀲灩離杯泛九霞還家未久便辭家出門惻惻重闈逺¶
前路漫漫萬里賒不怕狂風妨去鷁偏愁寒月照棲鴉¶
諸生凝望須君至共賦新詩賞雪花¶
　　夜坐次韻¶
物情自適更誰禁草際螢飛鳥宿林魯叟爾來無夢寐¶
蜀莊此去只冥沈客中又見秋風起夜半初聞木葉吟¶
<pb:KR4h0160_WYG_017-26a>¶
涼意逼人眠不得坐看孤月到天心¶
　　晝坐次韻¶
靜中不覺暑難禁况復身居七寶林槐國避焚封蟻出¶
石盆趨冷戲魚沈蚊將伺莫深深聚蟬未知秋懇懇吟¶
只有道人方燕坐清香一縷起鑪心¶
　　客中即事次韻元復初郊行¶
客中又過二分春聞道千紅百紫新雨到庭隅長芳草¶
日窺忩隙弄游塵懸知萬里只如此孤坐一堂還可人¶
<pb:KR4h0160_WYG_017-26b>¶
不信却須凌倒景九天樓閣倚長身¶
　　題倒騎驢觀梅圖¶
玉妃一笑本無猜拗性驢兒去不囘見面可憐交臂失¶
留情聊復轉身來月凝絶豔駸駸逺風送清香欵欵陪¶
雪裏吟翁吟弗就過時却與惱癡獃¶
　　次韻楊司業牡丹¶
誰是舊時姚魏家喜從官舍得竒葩風前月下妖嬈態¶
天上人間富貴花化魄他年鎖子骨㸃脣何處箭頭砂¶
<pb:KR4h0160_WYG_017-27a>¶
後庭玉樹聞歌曲羞殺陳宫説麗華¶
　　題簡齋陳參政奏稾後¶
君臣宻勿紹興中文物依稀貞觀風三幅奏篇存雅製¶
諸家題字總名公已聞玉匣人間見空想銀鉤天上工¶
百八十年如一夢摩挲遺墨視夢夢(紹興參政簡齋陳/公奏槀三幅其一)¶
(謝御賜臨王羲之玉潤帖其二為奉㫖辨歐陽詢書真/偽湻熙紹熙葛周洪尤謝楊章樓以至慶元嘉泰開禧)¶
(諸名公題跋者凡十八人盖百八十年于/兹矣澄得肅讀感慨繫之臨川呉澄謹書)¶
　　次韻息窩道人逺寄¶
<pb:KR4h0160_WYG_017-27b>¶
飲罷金盤玉露杯和陽消息到寒梅月華夜照崑崙頂¶
雪浪春融&KR1527;澦堆此事一行嗟便廢迷途未逺幸歸來¶
髙齋久久髙人迹砌面重重封緑苔¶
　　題閣皁山¶
漢呉仙跡兩峯齊欲拾瑶華路恐述寶殿青紅疑地湧¶
林巒蒼翠接天低九重香案分雲篆八景琅函記玉題¶
仙鶴翔空清似水步虚聲在朶雲西¶
　　送人遊武昌¶
<pb:KR4h0160_WYG_017-28a>¶
丈夫落落志四海俗士拘拘守一途羨子春秋當壯日¶
結交豪傑必通都孤舟驚浪千堆雪片紙長江萬里圖¶
歴覽山川俱遍了歸來我欲問金吾¶
　　貢院校文用張仲美韻二首¶
棘闈校藝日如年生怕談經説用燕執筆敢矜修月手¶
稱心得似順風船鑒衡遇物元無意竹帛書名固有天¶
裁决至公還自樂賡詩何惜費長牋¶
文弊東都六百年初唐猶似説張燕障川亦有囘瀾手¶
<pb:KR4h0160_WYG_017-28b>¶
航海應無到岸船韓祖蘇孫星北斗周情孔思日中天¶
與君共此談生事弊帚千金一幅牋¶
　　雪巖詩¶
木長柔枝草長藤鳯凰岡下老雲仍清名寂寂無名叟¶
白髪蕭蕭有髪僧晴霰撒珠泉噴薄莫煙凝翠石崚嶒¶
寒山生怕人饒舌喚作雪巖渠不譍¶
　　次韻靈興避暑¶
書忩候曙色紙白朝復朝自聞雨聲斷不厭日氣歊一¶
<pb:KR4h0160_WYG_017-29a>¶
襟夏籟爽萬慮春冰消空中九畹香飄下襲桂椒夜堂¶
月影清劇談神境超曉轡露蹏濕前瞻天宇昭靈峰存¶
舊迹方士構新寮共尋幽棲勝未計歸程遥忽悟種植¶
理嘉禾生柔苗囘眸睇仙娥示以髧髧髫叩頭禮阿母¶
賜以婉婉嬌黍炊邯鄲枕樹響箕山瓢食已問前路征¶
人趁良宵此時别緒惡風纛寸心揺明晨喜機動霞暈¶
雙臉潮夢云蘭茁芽驚見梓附橋先期合桐君為子歌¶
椒聊登閣望芙容麻煙起蒸窯懸知及問子笑語谷口¶
<pb:KR4h0160_WYG_017-29b>¶
囂親歡怡怡奉客話欵欵邀廣厦足稱美髙田尚枯焦¶
萃翁納溝愧長願陰陽調彼哉隔幻膜豢養秪自驕誰¶
憐作苦者塵甑午腹枵道眼洞一視仁聲徹層霄脱除¶
小窠臼蜕殻非蟬蜩¶
　　餞王講師分韻得波字¶
夫君鸞鵠姿早蔭青青柯天風忽揺落匿影逃虞羅堂¶
堂少㣲翁闊視海一蠡閩山初識君有如歐得坡違離¶
十年餘契義矢靡他朅來漳江濆千里重經過青眼兩¶
<pb:KR4h0160_WYG_017-30a>¶
熠燿白髪各挪挱朝飲共談諧夜燈對吟哦交情政爾¶
歡别意今如何謂有神官招道妙相縷覼去去不可留¶
船頭漾春波寅軒忩外月清夜照薜蘿頽然一翁老顧¶
影獨婆娑我欲丏媵馥亦復成蹉跎目極象山雲仙巖¶
岌嵯峨幸君勿我遺頻寄别後歌¶
　　談經次韻夏編修¶
六經在天下浩瀚若河漢東流竟日夜萬世資溉灌遼¶
哉去聖久原逺末益散競持郢書説孰别魯鼎贗雞鶡¶
<pb:KR4h0160_WYG_017-30b>¶
物之㣲猶自了晨旦云胡有目人莫覩星宿爛新安巨¶
子出毫縷宻分辨嗟予童而習弱質少勇悍續綆鉤其¶
深事倍功未半吾鄉有竒彦京國逞縱觀顧予&KR1085;夢中¶
快甚湯液汗妙句發心聲嚴嚴氣魁岸相期五色𤓰剖¶
實得犀瓣¶
　　送楊志行赴閩海照磨效其體¶
負痾出京華息擔憩江介解后玉雪姿乗陵塵囂外嘉¶
名昔屢聞良覿今一快談諧每欣豫晨夕數期㑹藉此¶
<pb:KR4h0160_WYG_017-31a>¶
慰羈孤胡然倐離背天書下司臬海嶠備寮寀陽烏方¶
赫曦驛騎促徂邁去矣君弗留懐哉我奚賴¶
　　送涂君歸淛¶
昨嵗抱琴來今兹抱琴去委質隨長風斷蓬與飛絮一¶
家蠡湖南一住西湖東兩地各繾綣寸心漫怔忡浮雲¶
豈無依倦鳥亦有棲迎門穉婦笑索果嬌兒嗁歸裝春¶
袖薄荒徑春華落理曲到求凰何人悲别鶴¶
　　贈人求賻¶
<pb:KR4h0160_WYG_017-31b>¶
徳甫死數月家貧不能𦵏其子泣告予聽之為惆悵予¶
謂其子曰今日汝宜徃汝父在世時滿眼知識廣髙閎¶
慣奔走所事盡豪爽資財既饒裕意氣亦倜儻故人之¶
子至寧不動念想生死見情誼真實非勉強應有郭元¶
振錢送幾萬鏹應有栁仲塗金餽幾千兩堯夫稱㢘吏¶
麥且五百饟子瞻酸寒儒絹且四十丈彼但抽氊毛此¶
已歸泉壤汝其試扣門佇看賻盈帑予助嗟薄少忝作¶
汝父黨蘇詩贈季明鄙語漫相倣¶
<pb:KR4h0160_WYG_017-32a>¶
　　江西秋闈分韻(并序/)¶
　　　延祐四年秋江西府中書省欽奉天詔第二舉¶
　　　進士典校文者七人或居千里外或居千里内¶
　　　一時麏至來集于兹晨夕相親亦云樂矣其將¶
　　　别也能無情乎乃九月九日開尊暢飲登樓逺¶
　　　眺秋意滿目悠然興懐酒闌以日月依辰至舉¶
　　　俗愛其名為韻各賦古詩一首爰記良辰會聚¶
　　　之樂且抒異日離索之思焉¶
<pb:KR4h0160_WYG_017-32b>¶
一天秋意滿淡泊散㣲靉羈棲滯公館朓朒忽已再佳¶
辰遘九日節物兩冥昧東籬黄花吐應笑我安在天網¶
罩羣髦驅使及我輩白袍蟻蜂聚黒字蛇蚓態居然三¶
千牘負以幾牛背妍媸屬鏡鑑踳駁混鉛黛披條索其¶
華掇擷紛瑣碎臨文費三思撫几時一嘅皇心天廣逺¶
鴻澤海汪濊猗歟際休明光垢勇礪淬誰能日鋤耨沃¶
衍有荒穢繼今獲小成力學期大耐異時國君臣彪炳¶
麗昭代此中斷金侣清氣浮沆瀣繾綣膠漆情頡頏璚¶
<pb:KR4h0160_WYG_017-33a>¶
瑶珮忽謂嵗華徂共希賢哲配道崇極所躋厚徳重彌¶
載臨别無媚言努力各自愛¶
　　雪谷早行為張允中作¶
路絶人蹤失關隘槎枒老樹森矛介兩間寥廓淨無塵¶
誰剪天花遍飛灑風絮當頭零亂舞兹遊浪説平生快¶
蹇駑瘦骨真耐寒踏破鴻䝉新色界應不是竒謨李常¶
侍夜發文城薄淮蔡又不是直諫韓侍郎逺謫潮陽出¶
秦塞面梨凍帖髭綴銀何事催君早行邁君不見古昔¶
<pb:KR4h0160_WYG_017-33b>¶
閉門僵臥人髙似灞橋驢背償詩債¶
　　次韻楊司業¶
春夏華榮變衰歇頽飇刮肌山露骨騷人望秋悲泬寥¶
忽見小春梅蘂發頓然喜氣排寒冬不管天令嚴鈇鉞¶
古來蹈道如蹈水與汨與齊偕出沒坐中白晝對羲皇¶
門外黄埃自城闕只憐郭璞注蟲魚或誤蔡謨啖蜞&KR1209;¶
爭似冥冥雲翼逺靜看滑滑霜蹏蹶公桑十畝邇洙泗¶
我菊一區連楚越懸知真樂在曲肱到處扁舟堪散髪¶
<pb:KR4h0160_WYG_017-34a>¶
我能振袂從公遊分我南溪半風月¶
　　湖口阻風登江磯山觀濤¶
狂風吹人渾欲倒琴瑟寒聲動秋草捫蘿徑上磯頭山¶
萬頃江湖波浩渺怒鱗雲鬛奔騰來眩目快心千樣好¶
向曾觀海難為觀囘首匡廬青未了𤣥雲作帽深䝉頭¶
五老藏昂元不老何時月夜水鏡淨漭蕩澄虚納蒼昊¶
著我峰尖伴老人坐看海東紅日杲¶
　　次韻玉清避暑¶
<pb:KR4h0160_WYG_017-34b>¶
廛西水北有佳處五月六月泠泠風移將上界清淨下¶
豈與塵世熱惱同若人睡厭黄琉璃曉夢驚走紅守宫¶
起來忽忽動逸興倒指疇昔閒過從相邀采真無何境¶
㗳然熟視誰長雄談邊了悟蟬蜕殻區中局促鳥在籠¶
杯行笑語各忘倦西景徐射寶藏東歸來賸帯煙霞馥¶
一眉初月浮髙空新詩追紀昨遊勝泉思湧出清無窮¶
善觀慚我非季子世業早已荒夀夢况加白雪不易和¶
欲待他日不悤悤坐間政爾揮白羽門外又報來青童和¶
<pb:KR4h0160_WYG_017-35a>¶
篇兩地一時至燦燦星斗羅璇穹旋温鑊湯抽繭緒陡¶
覺平陸生竒峯擬代移文謝幕府且巻片玉還冰翁¶
　　玉霄詩贈王成教諭¶
玉霄山人通身酒淋漓醉墨龍蛇走偶然山邊行一匝¶
攬取雲煙十之九如何只分山半截不謂此山可全有¶
歸來小立象山巔俯視羣山俱培塿¶
　　八駿圖¶
陰山鐵騎千千匹雨鬛霜蹏神鬼出風馳雲合暗中州¶
<pb:KR4h0160_WYG_017-35b>¶
蹂盡東賔西餞日豈皆腰褭與蜚黄拓土開基功第一¶
忽於紙上見八駿穆滿所乗最超逸如今已死骨亦朽¶
漫向毫端趁毛質當時造御天上藝僅到瑶池王母室¶
莫雪霏霏黄竹歌日行三萬竟如何逢時莫問才髙下¶
只與論功孰少多¶
　　過枯河¶
髙堂出郭二舍近午憩東陽安樂鎮雙堤對峙似城牆¶
中坳一道如壕圳驅車下坂抵坳行低平盡處還復登¶
<pb:KR4h0160_WYG_017-36a>¶
半坳一門字斗大濵鹽滄鹽兩分界不知此是古黄河¶
且行且顧心疑怪前詢父老為予言河北山東此處分¶
濵𨽻河南滄𨽻北河流已改界仍存古河來自白馬渡¶
東過開州城下去遂入滄河越魯河入海當年猶此處¶
自從六七十年來南趨梁汴㑹于淮河患古來兖州極¶
今日兖州河道塞憶昔初通禹貢時道元漁仲遍參稽¶
萬語千言俱紙上親見親聞今指掌振古黄河北道流¶
漸漸南移天地秋今逕與淮同入海北行無用濟河舟¶
<pb:KR4h0160_WYG_017-36b>¶
世事古今大竒變豈但蓬萊更清淺他年欲續山海經¶
聊述此詩紀聞見(圳甽同/子浚切)¶
　　題牧牛圖¶
樹葉醉霜秋草萎童驅觳&KR1100;涉淺溪一牛先登䑛犢背¶
犢毛溼溼猶未晞一牛四蹏俱在水引脰前望喜近隄一¶
牛兩脚初下水尻髙未舉後兩蹏前牛已濟伺同隊囘¶
身向後立不移一牛將濟一未濟直須竝濟同時歸此¶
牛如人有恩義人不如牛多有之人不如牛多有之笑¶
<pb:KR4h0160_WYG_017-37a>¶
問二童知不知¶
　　和桃源行效何判縣鍾作(丙子十/二月)¶
冀州以北健蹏馬一旦羣嘶廬霍下睢陽不遇雙貂公¶
總是開關迎拜者燎原燄燄春復春不惟捧水惟益薪¶
海門浪沸㑹稽坼血淚交流草莽臣舉手日邊逺與近¶
不知官守何人問仲連未即蹈東海元亮至今尚東晉¶
桃源深處無腥塵依然平日舊衣巾擬學漁郎棹舟入¶
韓良寧忍終忘秦¶
<pb:KR4h0160_WYG_017-37b>¶
　　懐黄縣丞(申/)時避亂寓華盖山(丁丑/四月)¶
丞君丞君天一所十日不共牀頭語粤從天紀渙散來¶
大半英雄化兒女舉世張頤啖糞壤君獨吐之不肯茹¶
舉世眯目䝉埃塵君獨去之不肯處大鵬垂翅何人憐¶
神龍失水癡獺侮當道林林立虎豺深山處處多蛇䑕¶
不堪嘯聚沒復出近來眠食聞幾阻奔逃無間天陰晴¶
腹背浴汗頭沐雨心如清水到底潔身寄白雲深處住¶
伯夷叔齊上追蹤浮丘王喬與為侣洞巖殷殷生風雷¶
<pb:KR4h0160_WYG_017-38a>¶
仙館沈沈鎖煙霧山蔬可羮買米炊何須更學農與圃¶
有兒讀書紹家風有客清談忘世務我自逺來亦云樂¶
尋又别去徒延佇二親定省不可曠安得終嵗矻矻萬¶
仞岡頭論今古¶
　　書李伯時九歌圖後¶
李家畫手入神品楚賢流風清凜凜誰遣巫陽叫帝閽¶
為招江上歸來暾音紛紛音紛紛柱髙辰逺聰不聞扶¶
桑初瞰海横雲司命播物泥在鈞洪纎厚薄無齊雲公¶
<pb:KR4h0160_WYG_017-38b>¶
無渡公無渡衝風起螭黿怒夜猿啾啾天欲雨迷歸路¶
嵗晏山中採蘭杜靈修顧顧復去莫怨瑶臺神女妬坎¶
坎鼓進芳醑恥作蠻巫小腰舞千年徃事今如新摩挲¶
舊畫空愴神騰身輕舉一囘首楚天萬里江湖春¶
　　采石渡¶
流波萬斛忠臣淚遺跡千年采石磯南北于今失天限¶
江山如昨愴人非新潮寂寞陰風怒舊冢荒涼落月輝¶
一去不來虞雍國當時渡馬更秋肥¶
<pb:KR4h0160_WYG_017-39a>¶
　　泗河¶
泗堤四望盡平原叢葦荒茅十室煙淮北更無生草地¶
江南已是落花天陰風洶洶浮孤艇春雨濛濛冥一川¶
只有漁翁猶世業長蓑短笠淺灘前¶
　　呉參政當¶
　　　當字伯尚幼清之孫也少侍其祖至京師補國¶
　　　子生至正初以蔭入仕薦為國子助教預編纂¶
　　　宋遼金三史除翰林修撰累遷直學士江南兵¶
<pb:KR4h0160_WYG_017-39b>¶
　　　起拜江西肅政㢘訪使為忌者所搆左遷撫州¶
　　　路總管尋罷之已而知其功狀擢行省參知政¶
　　　事時陳友諒已陷江西矣遣人辟之堅臥以死¶
　　　誓乃舁牀載送江州終不屈隱于吉水之谷坪¶
　　　逾年卒所著有周禮纂言及學言藁¶
　　潯陽舟中三首¶
百年頭上著烏紗一日江邊踏釣槎病似相如空有賦¶
貧于杜甫更無家漁歌楚楚蒹葭月樵笛村村躑躅花¶
<pb:KR4h0160_WYG_017-40a>¶
事業已隨兵燹盡青門惟守邵平瓜¶
天地無情淚眼枯故園松菊久荒蕪秋風屋破從誰葺¶
春酒家貧祗自沽萬里關山勞夢寐孤舟煙雨落江湖¶
渥洼龍種空相憶雲漢迢迢不易呼¶
伏枕移牀向小舟江頭漁父問何由風波接棹魚龍冷¶
煙草迷津鴈鶩秋徃事幾年懐内顧狂瀾百折任東流¶
草𤣥不守揚雄宅垂白空添宋玉愁¶
　　贈樊秀才¶
<pb:KR4h0160_WYG_017-40b>¶
憶昨承恩乞鑑湖幾囘清夢謁神都蒲萄天馬來邊徼¶
秔稻雲帆出越呉暘谷吠晨驚蜀犬神祠乗夜託城狐¶
龍鍾臥病空籌策萬里雲霄羽翮孤¶
　　元總管淮¶
　　　淮字國泉别號水鏡臨川人徙于邵武至元初¶
　　　以軍功顯閩中官至溧陽路總管嘗有詩云截¶
　　　髪搓繩聫斷鎧撦旗作帯繫金創卧薪嘗膽經¶
　　　營了更理毛錐治溧陽溧陽為金陵上邑至元¶
<pb:KR4h0160_WYG_017-41a>¶
　　　丙子陞為溧州繼改溧陽府又陞為路水鏡以¶
　　　丁亥秋之任庚寅春因公到省乞改作孤州少¶
　　　蘇民力作詩云此來為逺客歸去作閒人又云¶
　　　問歸行李輕如羽沿路吟詩有一船其㢘退之¶
　　　風可想也所著金囦吟一巻¶
　　石硯行¶
溧陽渺渺紅塵杳訟牒簿書何日了日斜猶自未休衙¶
欲寢樓頭已催曉政出多門空擾擾休誇金印大如斗¶
<pb:KR4h0160_WYG_017-41b>¶
君不見古人惜硯如惜珪端溪妍醜紛不齊此來囊中¶
無一錐但携石硯作親隨官罷奚奴背歸去濃磨香墨¶
賦樵溪¶
　　小滿¶
子規聲裏雨如煙潤逼紅綃透客氊映水黄梅多半老¶
隣家蠶熟麥秋天¶
　　訪屏風山¶
獨出南關訪翠㣲鐘樓佛閣靄霏霏草根縛筆題牆了¶
<pb:KR4h0160_WYG_017-42a>¶
更與山僧伴話歸¶
　　人日書懐¶
麗日池塘凍水消嫩紅嬌白見芳苗郊原雪霽東風輭¶
籬落梅殘碧玉彫便好踏青穿細草不妨携酒驟鳴鑣¶
遥憐九曲沙堤畔多少鵞黄上栁條¶
　　春詞¶
繡被春寒掩翠屏家常只繫石榴裙鮫綃誤落花磚上¶
旋向沈香火上薫¶
<pb:KR4h0160_WYG_017-42b>¶
　　年寢¶
鸚來踏碎亂紅翻盡日簾垂晝永閒午睡覺來香味逺¶
金猊猶有鷓鴣斑¶
　　鳯凰臺¶
此地可消憂長江不斷流橋邊朱雀市城外白鷗洲鳯¶
去名猶在潮囘浪倒収六朝春夢散遺跡在荒丘¶
　　南園新栁¶
萬縷依依帯嫩黄斜穿紅杏弄疎狂晝長舞得東風困¶
<pb:KR4h0160_WYG_017-43a>¶
半倚鞦韆半拂牆¶
　　春遊憶武陽¶
繞郭煙嵐溪上來千峯碧玉一環開紅雲島上熙春路¶
簾幕重重闞楚臺¶
　　春閨¶
杏花零落燕泥香閒立東風看夕陽倒把鳯翹搔鬢影¶
一雙蝴蝶過東牆¶
　　賞春樓書懐¶
<pb:KR4h0160_WYG_017-43b>¶
醉盡春風興未闌飲豪惟恐玉杯乾狂風横雨春能幾¶
卧酒吞花意自寛役役奔名腰似沈區區競利鬢如潘¶
人生最是閒為貴不待三年即挂冠¶
　　郊行¶
城東一簇野人家門枕清流淺帯沙籬角欲晴喧燕雀¶
門前過雨濕桑麻橋因春水三畨斷栁礙東風一向斜¶
景物似知寒食近邨邨開徧野棠花¶
　　寒食¶
<pb:KR4h0160_WYG_017-44a>¶
城西爛漫拆桐花珠翠郊原散綺霞試問溧陽新燕子¶
今年飛去入誰家¶
　¶
　¶
　¶
　¶
　¶
　¶
<pb:KR4h0160_WYG_017-44b>¶
　¶
　¶
　¶
　¶
　¶
　¶
　¶
　元詩選初集巻十七¶
