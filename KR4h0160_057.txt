# -*- mode: mandoku-view; -*-
#+TITLE: 元詩選
#+DATE: 2015-08-25 00:43:33.413075
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 初集卷五十七
<pb:KR4h0160_WYG_057-1a>¶
欽定四庫全書¶
　元詩選初集卷五十七　　庶吉士顧嗣立編¶
　　張昱廬陵集¶
　　　昱字光弼廬陵人少事虞文靖公集得詩法焉¶
　　　又為張潞公翥所知左丞楊完者鎮江浙用才¶
　　　畧參謀軍府事遷左右司員外郎行樞密院判¶
　　　官左丞死棄官不岀張士誠禮致之不屈䇿其¶
　　　必敗題蕉葉以寓志與周伯温楊㢘夫輩交㳺¶
<pb:KR4h0160_WYG_057-1b>¶
　　　最相得張氏亾明太祖徵至京師閔其老曰可¶
　　　閒矣厚賜遣還因自號可閒老人徜徉西湖山¶
　　　水閒年八十三卒其生平所作散亾已多楊文¶
　　　貞公士奇捜得其遺稿為之序曰虞文靖才髙¶
　　　識廣其詩浩博而不肆變化而不窮而一宿于¶
　　　正先生之詩氣宇閎壯節制老成而從容雅則¶
　　　稱其所傳元季用兵藩府僚屬多侵官怙勢惟¶
　　　光弼以詩酒自娯超然物表退居西湖之夀安¶
<pb:KR4h0160_WYG_057-2a>¶
　　　坊貧無以葺廬凌彦翀為疏募焉酒閒為瞿宗¶
　　　吉誦歌風臺詩以界尺擊案淵淵作金石聲笑¶
　　　曰我死埋骨湖上題曰詩人張員外墓足矣坊¶
　　　本選列朝詩集次光弼于㢘夫之後皆以元官¶
　　　終其身者也¶
　　行路難¶
鴻鴈及秋來𤣥鳥先社去俱生亭毒内羽翼乃不遇翔¶
者不知水流者不知山世事每如此人生行路難¶
<pb:KR4h0160_WYG_057-2b>¶
　　少年行¶
看取木槿花朝榮夕巳萎芳容有彫謝膩澤何所施夀¶
命如可長仙人今何之髙堂有歌舞及此少年時¶
　　美女篇¶
燕趙有美女紅蓮映綠荷珮環彫夜玊團扇畫春羅流¶
盼星光動曳裾雲氣多囘車南陌上誰不駐鳴珂¶
　　晚春辭¶
暄風日夜起春到亦已久清晨巻簾坐惆悵閨中婦憑¶
<pb:KR4h0160_WYG_057-3a>¶
闌暗垂淚對花嬾擡手昨宵夢夫壻白馬章臺走結成¶
合歡帶自置妾懷袖覺來風張幔啼鳥在髙栁空織迴¶
文錦佳期竟何有¶
　　上已日杭州府學敎授徐一夔四齋訓導拉遊智¶
　　果寺訪東坡題參寥泉¶
佳遊在上巳屬此清明前春景已云宴風光猶未暄往¶
尋智果寺竟得參寥泉雲物豈殊昔人世自更遷邈哉¶
長公詠髙吟憶當年我輩復登臨花界何因縁古佛儼¶
<pb:KR4h0160_WYG_057-3b>¶
香閣真詮積華軒境超萬念空道勝諸妄捐緬懷此㑹¶
難徘徊未云還申章續芳藻冀或來者傳¶
　　妙髙院大方垕上人¶
碧岑日在望雨雪阻登臨二客從事者扶藜長松隂綠¶
雲及上方步履皆黄金佛香出寳閣一息契初心心如¶
白蓮花塵垢何由侵攢眉入社後此㑹還可尋廬山得¶
逺公法侣滿東林虎溪偶然事傳笑直至今我輩仍避¶
俗垕師誠可欽¶
<pb:KR4h0160_WYG_057-4a>¶
　　舟行即事¶
舟行如虚空上下天光裏中宵撤前幔緐星在清泚天¶
河横未落北斗當面指凉風波上來吹皺青天綺蘆洲¶
集夜禽聒聒鳴不巳惡聲雖擾眠清景則可喜却思車¶
馬塵此時動城市¶
　　唐太宗駿馬圖¶
昭陵石刻今無有絹素乃能存不朽當時奇骨濟時艱¶
駕馭盡入天人手隋家再世俱凡庸不知肘腋生英雄¶
<pb:KR4h0160_WYG_057-4b>¶
晉陽奮起六駿馬蹴蹋大海波濤紅帝王一出萬邦定¶
干戈四指羣小空凌煙勲臣盡圖畫一旦肯遺汗血功¶
嗚呼何從得此樣規模却與石刻同乃知帝王所馭是¶
龍種豈可求之凡馬中唐家開基三百載展巻尚覺來¶
英風¶
　　張建封擊毬圖¶
唐家風流尚毬馬中外靡然為之化徐州節度張建封¶
坐領東藩示閒暇長簫短吹行相隨以此慢遊為日夜¶
<pb:KR4h0160_WYG_057-5a>¶
玊山滿馬醉扶歸正及樓頭望春罷孔雀屏圍次第開¶
黃金買得春無價不敎白日向西馳只許黃河向東㵼¶
使君死後誰登臨燕子不來風雨深綠珠甘守珊瑚樹¶
文君獨宿鴛鴦衾當其意氣傾朝野肯信人無百年者¶
萬言猶在從事書一幅空遺後人畫¶
　　五王行春圖¶
開元天子達四聰羽旄管籥行相從當時從駕驪山者¶
宰相猶是璟與崇華蕚樓中雲氣裏兄弟同眠復同起¶
<pb:KR4h0160_WYG_057-5b>¶
玊環一旦入深宫大枕長衾冷如水興慶池頭花樹邊¶
棃園小部俱嬋娟楊家姊妹夜遊處銀燭萬條生紫煙¶
寧知樂極哀方始羯鼔未終鼙鼔起襃斜西幸雨淋鈴¶
囘首長安幾千里¶
　　白翎雀歌¶
烏桓城下白翎雀雄鳴雌隨求飲啄有時決起天上飛¶
告訴生來羽毛弱西河伶人火倪赤能以絲聲代禽臆¶
象牙指撥十三絃宛轉繁音哀且急女真處子舞進觴¶
<pb:KR4h0160_WYG_057-6a>¶
團衫鞶帶分兩傍玊纎(一作/質)羅袖柘枝體要與雀聲相¶
頡頏朝彈暮彈白翎雀貴人聼之以為樂變化春光指¶
顧閒萬蕊千花動絃索只今蕭條河水邊宫庭毁盡沙¶
依然傷哉不聞自翎雀但見落日生寒煙¶
　　題玊朋梅界畫大都池館圖樣(元朝人/)¶
國初以來好時節冶緑妖紅葢阡陌樂遊盡是勲貴家¶
人鬧馬嘶聽不得細漆闌干輦子車同載女子如蕣花¶
車中馬上日相許蝴蝶夢滿東西家牡丹臺畔夜如晝¶
<pb:KR4h0160_WYG_057-6b>¶
花照銀鐙大於斗正月飲到三月中樂地歡天古無有¶
一朝花謝春復歸門鎖池園空緑苔簾前塵覆珊瑚樹¶
案上蝶棲鸚鵡杯豪華盡逐東流往百年丹青化草莽¶
當時命酒徴歌人此日題詩畫圖上¶
　　織錦詞¶
行家織錦成染別牡丹花紅杏花白作雙紫燕對銜春¶
一疋錦成過半月持來畫堂捲復開佳人細意為翦裁¶
銀鐙連夜照針黹平明設宴章華臺為君著衣舞垂手¶
<pb:KR4h0160_WYG_057-7a>¶
看得風光滿楊栁蝶使蜂媒無定棲萬蕊千花動衣袖¶
囘囘舞罷換新衣新衣未縫錦下機憐新棄舊人所悲¶
百年歡樂無(一作/惟)片時¶
　　蓮塘曲¶
青蘋風起栁塘水波聲夜聒鴛鴦睡一㸃芳心不自持¶
露荷又作璚珠碎藕絲織錦香滿機裁成衣裳將遺誰¶
只愁賤妾夢魂短不恨蕩子歸來遲花間鶗鴂依芳草¶
等閒緑遍邯鄲道還應憶念蕩舟人滿架芙蓉鏡中老¶
<pb:KR4h0160_WYG_057-7b>¶
　　過歌風臺¶
世間快意寧有此亭長還鄉作天子沛宫不樂復何為¶
諸母父兄知舊事酒酣起舞和兒歌眼中盡是漢山河¶
韓彭受誅黥布戮且喜壯士今無多縱酒極歡留十日¶
感慨傷懷涕沾臆萬乘旌旗不自尊魂魄猶為故鄉惜¶
從來樂極自生哀泗水東流不再囘萬歳千秋誰不念¶
古之帝王安在哉莓苔石刻今如許幾度秋風灞陵雨¶
漢家社稷四百年荒臺猶是開基處(瞿宗吉云豪邁/跌宕雅與題稱)¶
<pb:KR4h0160_WYG_057-8a>¶
　　題華光梅¶
墨梅之作盛衡湘始作俑者唯華光此僧平生十萬紙¶
筆力所到花為香是誰好事憐清苦三二百年存絹素¶
和靖多情縱有詩廣平得意還能賦東坡先生昔倅杭¶
萬松嶺見一枝長我今見畫如昨夢都在君家白玊堂¶
　　學仙曲¶
二八女人貌嬋娟杏花隂裏競鞦韆同心錦帶刺石蓮¶
逢人學縛翦刀錢却妒鴛鴦沙上眠¶
<pb:KR4h0160_WYG_057-8b>¶
　　古辭¶
歡樂自歡樂苦辛長苦辛城中十萬户誰是種田人¶
　　水殿納凉圖¶
别殿紅綃女無風亦自凉闌邊是湖水夜夜宿鴛鴦¶
　　七夕¶
乞與人間巧全憑此夜秋如何鍼線月容易下西樓¶
　　别劉博士¶
秪為情如雨從敎醉似泥免看楊栁色相送出城西¶
<pb:KR4h0160_WYG_057-9a>¶
　　銅雀臺¶
自古誰無死英雄豈不知望陵歌舞歇還有夢來時¶
　　峽川¶
石與青天近浮雲向客低自然堪下淚不是有猿啼¶
　　題揚州左史臣畫扇¶
后土祠前路金鞍憶舊遊春風雙燕子渾似在揚州¶
　　隣牆梅花¶
臘後春纔到寒香襲素袍梅花如有意不在粉牆髙¶
<pb:KR4h0160_WYG_057-9b>¶
　　問梅¶
一種隴頭樹東風都合吹未應造物者偏在向南枝¶
　　别故人¶
未别欲千言臨别無一語惟此舊時心隨君渡江去¶
　　白頭翁¶
疎蔓短於蓬卑棲怯晚風秪緣頭白蚤無處入芳叢¶
　　題宋子障太守畫¶
老樹含青雨平林澹白煙隔溪茅屋在好泊米家船¶
<pb:KR4h0160_WYG_057-10a>¶
　　訪舊三竺次泐禪師雜興韻¶
酒館湖船盡有名玉杯時得肆閒情至今人説張員外¶
不是看花不出城¶
　　題明皇擊毬圖¶
管籥聲隨萬乘遊開元毬馬最風流九齡老去無人諫¶
不破中原不肯休¶
　　小遊仙次韻四首¶
漢武求仙未絶情枉將心力事金莖靈王太子因無欲¶
<pb:KR4h0160_WYG_057-10b>¶
吹得琅玕作鳳鳴¶
桂閣金銀不甚髙仙山幾許隔波濤信囘青鳥無尋處¶
一色春風是絳桃¶
小娃莫説臉如蓮自牧羊龍向葑田笑指青泠橋下水¶
此中元是碧瑶天¶
青蛇昨夜付書囘只許麻姑自坼開説道蓬萊山下路¶
莫因清淺不歸來¶
　　題鸚鵡士女圖¶
<pb:KR4h0160_WYG_057-11a>¶
美人應自惜年華庭院沈沈鎖莫霞(一作長門幾日斷/羊車聞得工夫坐)¶
(日/斜)只有舊時鸚鵡見春衫曾似石榴花¶
　　過泖湖¶
泖湖有路接天津萬頃銀花小浪勻安得滿船都是酒¶
船中更載浣紗人¶
　　題呉綵鸞冩韻圖¶
小點紅鸞欲下遲逺山渾似畫來眉如何一念人間事¶
上界仙曹便得知¶
<pb:KR4h0160_WYG_057-11b>¶
　　同徐大章溪上看芙蓉¶
日莫歸來雨濕衣凉風千樹綵雲飛渚宫只在秋江上¶
何事襄王夢到稀¶
　　荷花詞次韻周伯温參政¶
一種西湖與若邪鴛鴦宿處便為家秋房結得新蓮子¶
便是當時藕上花¶
　　栁枝詞二首¶
尊前不棄小腰身爭欲攙先上舞茵多謝東風好擡舉¶
<pb:KR4h0160_WYG_057-12a>¶
盡情分付畫眉人¶
春光領略不勝嬌摇蕩東風千萬條悔盡江州白司馬¶
一生空詠小蠻腰¶
　　唐天寳宫詞八首¶
夀王妃子在青春賜與黄冠號太真不是白頭髙力士¶
翠華那得逺䝉塵¶
興慶池頭芍藥開貴妃步輦看花來可憐三首清平調¶
不博西凉酒一杯¶
<pb:KR4h0160_WYG_057-12b>¶
清源小殿合凉州羯鼔琵琶響未休為是阿瞞供樂籍¶
八姨多費錦纒頭¶
舁上兒綳滿翠容黄裙髙髻一叢叢君王入内聞歡笑¶
賜與金錢滿六宫¶
四海承平倦萬機只將彩戲悦真妃不平最是彈雙陸¶
骰子公然得賜緋¶
小部棃園出敎坊曲名新賜荔枝香霓裳按舞長生殿¶
擊碎梧桐夜未央¶
<pb:KR4h0160_WYG_057-13a>¶
香囊遺下佛堂階不使君王不愴懷想著當年雪衣女¶
羽衣猶得苑中埋¶
天寳年中寵賈昌黄衫年少滿雞坊絳冠鬬罷羅纒項¶
又得君王笑一場¶
　　覺來¶
好風吹雨覺來遲開遍荼䕷總不知團扇晚凉人似玊¶
也須消痩莫春時¶
　　春光¶
<pb:KR4h0160_WYG_057-13b>¶
湖上偏多楊栁風桃花吹盡雨前紅等閒却被東君笑¶
大半春光在醉中¶
　　栁花詞二首¶
欄馬牆西欲莫春花飛不復過中旬倚天樓閣晴光裏¶
爭撲珠簾不避人¶
滿院長條散緑隂誰家門户碧沈沈地衣不許重簾隔¶
雪白花鋪一寸深¶
　　輦下曲一百二首(并序/)　(錄四十/)¶
<pb:KR4h0160_WYG_057-14a>¶
　昱備員宣政院判官以僧省事簡捜索舊文稿於¶
　囊中曩在京師時有所聞見輙賦詩有宫中詞塞¶
　上謡共若干首合而目之曰輦下曲其據事直書¶
　辭句鄙近雖不足以上繼風雅然一代之典禮存¶
　焉¶
五垓千陛立朝廷檻首銅鵰一丈翎不待來儀威鳳至¶
日聞韶濩在青冥¶
州橋拜伏兩珉龍向下天潢一派通四海仰瞻天子氣¶
<pb:KR4h0160_WYG_057-14b>¶
日行黄道貫當中¶
東樓緋服唱雞人擊到朱鼙第幾聲楠寐奉常先告備¶
駕行三叩紫鞘鳴¶
國戚來朝總盛容左班翹鶡右王封功臣帶礪河山誓¶
萬歲千秋樂未終¶
三司侍宴皇情洽對御吹螺大禮終寳扇合鞘催放仗¶
馬蹄哄散萬花中¶
只孫官樣青紅錦裹肚圓文寳相珠羽仗執金班控鶴¶
<pb:KR4h0160_WYG_057-15a>¶
千人魚貫振嵩呼¶
西天法曲曼聲長瓔珞垂衣稱豔妝大宴殿中歌舞上¶
華嚴海㑹慶君王¶
竹扛金鑄百尋餘頂版髙鐫梵國書禁得下方雷與電¶
聲光不敢近皇居¶
墀左朱闌草滿叢世皇封植意尤濃艱難大業從兹起¶
莫㤀龍沙汗血功¶
國初海運自朱張百萬樓船渡大洋有訓不敎㤀險阻¶
<pb:KR4h0160_WYG_057-15b>¶
御厨先飯進黄粱¶
遼東羞貢入神厨祭鮪專車一大魚寢廟歲行春薦禮¶
有加鉶豆雜鮮腒(禽鳥/之肉)¶
當年大駕幸灤京象背前䭾幄殿行國老手鑪先引導¶
白頭聨騎出都城¶
請號關牌趨鼔閣弓刀千騎領兵符例差右姓巡倉庫¶
哄唱穹廬賜大酺¶
祖宗詐馬宴灤都挏酒啍啍載憨車向晚大安髙閣上¶
<pb:KR4h0160_WYG_057-16a>¶
紅竿雉帚埽珍珠¶
駝裝序入日精門銅鼔牙旗作隊喧一聽巡階鈴鈸振¶
滿宫俱喜出迎恩¶
華纓孔帽諸番隊前導伶官戲竹髙白傘葳蕤避馳道¶
帝師輦下進葡萄¶
守内番僧日念吽御厨酒肉按時供組鈴扇鼓諸天樂¶
知在龍宫第幾重¶
御前親拜中書令恩賜東宫設内筵手署勅黄唯一道¶
<pb:KR4h0160_WYG_057-16b>¶
任誰祇受付雙遷¶
雞人唱罷内門開千騎前頭丞相來衞士金𤓰雙引導¶
百司擁醉早朝囘¶
端本堂深繡榻髙滿前學士盡風騷星河騎士知唯馬¶
慣識金牋玊兔毫¶
儒臣奉詔修三史丞相銜兼領總裁卒士院官傳賜宴¶
黄羊挏酒滿車來¶
文明天子念孤寒科舉人材兩牓寬别殿下簾親䇿試¶
<pb:KR4h0160_WYG_057-17a>¶
唱名纔了便除官¶
鑪香夾道湧祥風梵輦遊城女樂從望拜䋡樓呼萬歳¶
柘黄袍在半天中¶
對朋角飲自相招黄鼠生燒入地椒馬湩飲輪金鐸刺¶
頂寧割髪不相饒¶
栁林密遣弄臣囘封印黄金盒一枚天語直將西内去¶
便敎知是草芽來¶
直敎海子望蓬萊青雀傳言日幾囘為造龍舟載天姆¶
<pb:KR4h0160_WYG_057-17b>¶
院家催造畫圖來¶
西方舞女即天人玉手曇花滿把青舞唱天魔供奉曲¶
君王長在月宫聽¶
鴨緑江波勝鴨頭魚龍變化滿中州分來一派天潢水¶
到得烏桓便不流¶
昭君遺下漢琵琶抝軫誰彈狽獲沙春色不關青塚上¶
只今芳草滿天涯¶
西番僧果依時供小籠黄旗帶露裝滿馬塵沙兼日夜¶
<pb:KR4h0160_WYG_057-18a>¶
平坡紅豔露猶香¶
圜殿儀天十六楹向前黄道不教行帳房左右懸弓角¶
盡是君王宿衛兵¶
棕毛四面擁龍牀殿角凉生紫霧香上位勵精求治切¶
不曾朝退不擡湯¶
閒家日逐小公候藍棒相隨覓打毬向晚醉嫌歸路逺¶
金鞭相過御街頭¶
鬬鵪初罷草初黄錦袋牙牌日自將鬧市閒坊尋搭對¶
<pb:KR4h0160_WYG_057-18b>¶
紅塵走殺少年狂¶
敎坊女樂順時秀豈獨歌傳天下名意態由來看不足¶
揭簾半面已傾城¶
似將慧日破愚昏向日如嘗下釣軒男女傾城求受戒¶
法中祕密不能言¶
肩垂緑髮事康禪淡埽蛾眉自可憐出入内門裝飾盛¶
滿宫爭迓女神仙¶
壁衣面面紫貂為更繞腰闌挂虎皮大雪外頭深一尺¶
<pb:KR4h0160_WYG_057-19a>¶
殿中風力豈曾知¶
天朝習俗樂從禽為按名鷹出栁隂立馬萬夫齊指望¶
半空鵞影雪沈沈¶
欄馬牆臨海子邊紅葵髙栁碧參天過人不敢論量數¶
雨露相將近百年¶
　　宫中詞二十一首(并序/)　(錄十二/)¶
　宫中詞唯唐陜西司馬王建一百首為得體葢從内¶
　臣出入宫闥所賦俱實見其事厥後蜀主花蕊夫人¶
<pb:KR4h0160_WYG_057-19b>¶
　效其體賦詩一百首亦其身親見之宋王安國校官¶
　書見其本序而置之内閣元初奉天楊奐録宋宫人¶
　語五言詩十八首頗得其情足次二家後大抵宫中¶
　詞論富有天下貴為天子不可以文工拙稱必非想¶
　像必親見皆非閭巷之士可擬而賦者後學廬陵張¶
　昱光弼誌¶
裹頭保母性温存不敢移身出後門尋得描金龍鳳紙¶
學摹國字敎皇孫¶
<pb:KR4h0160_WYG_057-20a>¶
頒賜三宫端午節金絲纏扇繡紅紗謝恩都作男兒跪¶
拜起深深鶡尾斜¶
内人哄動各盈腮談自西宫撒雪回報與内司當有宴¶
羊車今晚蚤將來¶
宫衣新尚髙麗樣方領過腰半臂裁連夜内家爭借看¶
為曾著過御前來¶
和好風光四月天百花飛盡感流年宫中無以消長日¶
自擘龍頭十二絃¶
<pb:KR4h0160_WYG_057-20b>¶
鴛鴦鸂鶒滿池嬌綵繡金茸日幾條早晚君王天夀節¶
要將著御大明朝¶
宫羅支請銀霜褐徹夜房中自翦裁明日看花西内去¶
牡丹臺畔木瓜開¶
延華閣下日如年除是當番到御前尋出塗金香墜子¶
安排衣線撚春綿¶
頻把香羅拭汗腮綠雲背綰未曽開相扶相曳還宫去¶
笑説秋千架下來¶
<pb:KR4h0160_WYG_057-21a>¶
上苑新波小海分綠香溢岸好湔裙故將禁指監官見¶
放出天河洗綵雲¶
填金臂失戲分明贏得珍珠三兩升便去房中還賭賽¶
黄封銀榼酒如澠¶
從行火者笑相招步輦相將過釣橋鹿頂殿開天樂動¶
西宫今日賽花朝¶
　　塞上謡八首(録六/)¶
玉貌當壚坐酒坊黄金飲器索人嘗胡奴疊騎唱歌去¶
<pb:KR4h0160_WYG_057-21b>¶
不管栁花飛過牆¶
漭然路失龍沙西挏酒中人軟似泥馬上毳衣歌刺刺¶
往還都是射鵰兒¶
馬上黄鬚惡酒徒搭肩把手笑相扶見人强作漢家語¶
哄著邨童唱塞歌¶
野蠶作繭絲玊玊乳雞浴沙聲谷谷駱駝妳子多醉人¶
氊帳雪寒留客宿(下一首云胡姬二八貎如花留宿不/問東西家醉來拍手趁人舞口中合)¶
(唱阿/剌剌)¶
<pb:KR4h0160_WYG_057-22a>¶
雖説灤京是帝鄉三時閒靜一時忙駕來滿眼吹花栁¶
駕起連天降雪霜¶
親王捧寳送囘京五色祥雲抱日明錫宴大開興聖殿¶
盡呼萬歲賀中興¶
　　雪夜寄史左丞¶
白雪相將一丈深碧油窗合夜沈沈党家更有人如玊¶
猶道春寒入繡衾¶
　　題夏圭孤舟風雨圖¶
<pb:KR4h0160_WYG_057-22b>¶
此船載得許多愁使我尊前感舊遊惆悵揚州十年夢¶
滿江風兩泊瓜州¶
　　船過臨平湖¶
船過臨平欲住難藕花紅白水雲閒只因一霎溟濛雨¶
不得分明看好山¶
　　詠何立事(宋押衙官何立秦太師差往東南第一/峯恍惚引至隂司見太師對岳飛事令)¶
　　　(歸告夫人東窗事犯矣復命後即弃官/學道蛻骨今在蘇州𤣥妙觀為蓑衣仙)¶
舊作衙官身姓何隂司歸後記仙魔視身已是閒軀殻¶
<pb:KR4h0160_WYG_057-23a>¶
一領蓑衣也是多¶
　　荔枝畫為福建僉憲張惟逺題(濟南人/)¶
茜羅輕裹玊肌寒吹盡南風露未乾一寸丹心無與寄¶
為憑圖畫入長安¶
　　翦花士女¶
咫尺芳叢豔色深蜂情蝶思兩難禁看來莫用閒惆悵¶
翦下春風一寸心¶
　　劉曜卿畫折花宫女¶
<pb:KR4h0160_WYG_057-23b>¶
栁風草露欲沾衣又是宫中上直時好把桃花都折盡¶
免敎吹作落紅飛¶
　　湖中即事¶
湖栁湖波盡可憐不知春在阿誰邊滿頭翡翠雙鬟女¶
細雨呉歌濕畫船¶
　　臨安訪古(録八/)¶
　　　石鏡¶
臨安山中古石鏡曾照錢王冕服來天遣紫苔封裹後¶
<pb:KR4h0160_WYG_057-24a>¶
等閒不許別人開¶
　　　婆留井(錢王初生時將棄井中婆奪留之/故乳名婆留既貴以鏐代留字)¶
舊日婆留井未堙石闌苔蘚上龍鱗而今率土皆臣妾¶
莫願皇天産異人¶
　　　功臣墖¶
峯頭石墖表功臣五百年前是佛身莫問蓬萊水清淺¶
野藤猶蔓劫餘春¶
　　　錦溪¶
<pb:KR4h0160_WYG_057-24b>¶
錢王功業與天齊百里旌旗照此溪從此波中鋪錦後¶
至今光景淨無泥¶
　　　衣錦山(今縣治主山是王/故居即九龍堂)¶
還鄉滿山都覆錦富貴應須白晝歸設宴九龍堂上日¶
沛中歌後似王稀¶
　　　將軍樹(王平時率羣隊狂戲此樹下/還鄉以錦幪之號錦樹將軍)¶
將軍官重執金吾不比秦朝列大夫王為錦衣歸故里¶
遂令老樹有稱呼¶
<pb:KR4h0160_WYG_057-25a>¶
　　　環翠閣(謝安遊處/今為寺)¶
東山尚存環翠閣謝傅來遊經幾年可是舊曽攜妓到¶
粉香猶在畫闌邊¶
　　　淨土寺(東坡作杭倅行部/過於潛囘至此)¶
祥符額賜海㑹寺囘首年來彈指過試問竹林橋下路¶
往還曽見幾東坡¶
　　求仙詞¶
漢皇承露鑄金莖别道雲閒有玊京萬乘旌旗不隨去¶
<pb:KR4h0160_WYG_057-25b>¶
此身何用獨長生¶
　　春日¶
一陣春風一陣寒芭蕉長過石闌干只銷幾箇瞢騰醉¶
看得春光到牡丹(光弼初居楊左丞幕下頗有功業之/思及張氏擅權光弼憤焉其詩云云)¶
(葢刺淮張用/事諸人也)¶
　　題青山白雲¶
一箇茅廬何處小橋古木溪灣但見山青雲白不知天¶
上人間¶
<pb:KR4h0160_WYG_057-26a>¶
　　擬古秋夜長¶
雲中鴻鴈過門前朔風起梧桐葉落金井頭月照烏啼¶
天似水誰家機上織迴文夜聽啼烏如不聞明朝為遣¶
安南使細意緘題持贈君¶
　　暑中招客¶
江山猶故國風月自閒人老至謀生拙時更盛化新花¶
疑春似夢酒與道為隣柱史猶何者何嫌有此身¶
　　送天使僧¶
<pb:KR4h0160_WYG_057-26b>¶
釋子承天語儒臣撰寺碑萬閒靈谷見一切布金為寳¶
界山河大璇題雨露垂丹青人所仰壯麗古(闕/)　鈔幣¶
勤中賜恩榮拜曲施文章尊典誥億兆頌皇基騫舉鸞¶
迴筆光華鳳吐辭繡幢天上遣金錫日邊移赫赫瞻行¶
邁遥遥賦載馳在公無候謁於禮有嫌疑道路承傾葢¶
言辭見誦詩斯須知久要造次亦委蛇宗廟觀罍洗雲¶
霄式羽儀乃知修白業動輒守清規空谷行春律餘生¶
共聖時頂祈摩佛手目願睹堯眉慶讚諸天㑹觀光夙¶
<pb:KR4h0160_WYG_057-27a>¶
世期叩頭雲陛逺舞袖草堂卑枝繞貪生鵲池支服氣¶
龜暌違難折栁嚮仰只傾葵復命蒼龍闕覃恩白玉墀¶
握蘭前席對侍草近臣知仙樂停宫扇天花散殿帷一¶
人膺大慶萬宇受緐禧立雪時將至拈花事未遲有縁¶
皆弟子無念不慈悲軟語敷甘露清齋却紫芝頻煩尊¶
者問慚媿老夫衰在德寧忘報惟心不可欺朝宗江漢¶
水日夜注懷思¶
　　投贈潞國公承㫖學士張仲舉¶
<pb:KR4h0160_WYG_057-27b>¶
漢家舊德有桓榮赤舄登朝羽翼成三晉鳳鳴千載㑹¶
兩河龍現五雲迎獨於社稷多艱日復使君臣大義明¶
自念昔曾親几杖頌聲慚後魯諸生¶
　　五府驛代楊左丞留題¶
免胄日趨丞相府解鞍夜宿五侯家玊杯行酒聽春雨¶
銀燭照人如(一作/天生)晚霞受命敢㤀(一作世/亂且從)軍旅事撫時¶
又過掖垣花(一作功成須/插御筵花)漢家(一作/王)未可輕韓信尚要¶
生擒李左車¶
<pb:KR4h0160_WYG_057-28a>¶
　(西湖遊覽志又載一詩云西樓栁風吹晚香石榴裙/映黄金觴纎歌不斷白日速微雨欲度行雲凉笑看)¶
　(席上賦鸚鵡醉聴門前嘶驌驦早晚平呉王/事卑羽書飛㨗入朝堂此詩今不見木集)¶
　　岳鄂王墳上作¶
朔雪炎風共此年中原父老亦堪憐豎儒屢遣祈求使¶
大將空持殺罰權忠誼有碑書大節奸邪無面見重泉¶
至今宰木猶南拱遺憾西陵是墓田¶
　　陪宴相府得芍藥花有感賦¶
醉吐車茵媿不才馬前蝴蝶趁花囘玊瓶盛露扶春起¶
<pb:KR4h0160_WYG_057-28b>¶
錦帳圍鐙照夜開垂白敢思溱洧贈攲紅還是廟廊栽¶
揚州何遜空才思惟對髙寒咏閣梅¶
　　退居湖上投贈楊左丞二首¶
樓外湖光白渺茫樓中少婦試新妝行年將近半百歲¶
大醉豈能千萬場織錦繡裙(一作翠/織舞裙)飛蛺蝶白描歌扇¶
睡鴛鴦垂楊滿院無人到芍藥花開日正長¶
且觀神女為行雨莫問郎官應列星芳草到門無俗駕¶
好山終日在湖亭白鷗共戲荷葉小黄鳥亂啼楊栁青¶
<pb:KR4h0160_WYG_057-29a>¶
肯信曲闌干外立晚凉吹得酒初(一作/都)醒¶
　(光弼至正時為行省左右司員外郎卜宅於壽安坊/今之花市是也罷官後自號一笑居士時居室已弊)¶
　(友人凌彦翀募縁以輯之疏云昌黎寄玉川子首稱/洛城破屋之數間東坡題緑筠軒終比揚州纒腰之)¶
　(十萬一笑居士詩名優於張籍生計劣於陶潛囊無/一錢之留家徒四壁之立若非慷慨而多助安得輪)¶
　(奂之一新即欲取杜工部草堂貲何時可辦儻葺得/楊關西槐市墪今歲無憂但不至于虚拘便可謂之)¶
　(實惠此崢嶸事在特逹心疏傳交遊/皆助之其居始就當時傳為盛事)¶
　　戊戌題(海上作/)¶
華表仙人舊姓丁羽毛今日惜飄零海中又見蓬萊淺¶
<pb:KR4h0160_WYG_057-29b>¶
門外空傳楊栁青莫雨朝雲翻覆手落花飛絮短長亭¶
如何未熟黄粱飯説道英雄夢已醒¶
　　惆悵五首¶
三山夢斷綵雲空幾把長牋賦惱公畫閣小杯鸚鵡緑¶
玊盤纎手荔枝紅春衫汗浥薔薇露夜帳香囘茉莉風¶
惆悵近來江海上却將鞍馬學從戎¶
畫船湖上載春行日日花香扇底生蘇小樓前看洗馬¶
水仙祠畔坐聞鸎碧桃紅杏渾相識紫燕黄蜂俱有情¶
<pb:KR4h0160_WYG_057-30a>¶
惆悵緐華成逝水盡歸江海作潮聲¶
惆悵當年使酒來娼樓紅粉夜相催可憐明月三分在¶
不見瓊花半朶開誰復醉翁堂下栁更堪從事閣中梅¶
揚州一片青青草誰信春來無鴈囘¶
惆悵雄藩海上遊武昌佳氣接神州東風歸思王孫草¶
北渚愁生帝子洲楚國江山真可惜劉家豚犬亦何羞¶
不須更問中原事官栁新栽過㦸樓¶
至今惆悵在東城結伴看花取次行輦道駐車招飲妓¶
<pb:KR4h0160_WYG_057-30b>¶
宫牆囘馬聽流鸎星河織女從離别海水蓬萊見淺清¶
不有酒船三萬斛此生懷抱望(一作/向)誰傾¶
　　過楊忠愍公軍府留題¶
總是田家門下客誰於軍府若為情林花滿樹鸎都散¶
雨水平池草自生街上相逢驚故吏馬前迎拜泣殘兵¶
能言樓上題詩處猶有將軍舊姓名¶
　　睡覺¶
滿院楊花風力輕牡丹時節好晴明簾垂不知白日晚¶
<pb:KR4h0160_WYG_057-31a>¶
睡覺忽聞黄鳥鳴萬斛春光金盞酒百年心事玊人箏¶
劉伶未到忘形處枉自閒將畚鍤行¶
　　湖舫勸曹德昭僉院酒¶
倩得名姬唱慢歌梁塵直欲下輕波西風八月芰荷老¶
落日滿湖鳬鴈多到手莫辭雙盞飲轉頭又是一年過¶
光隂只在槐柯上柰此浮生樂事何¶
　　别春次揚州成廷珪韻¶
燕語鸎啼盡可哀更無馬迹到青苔自從玉樹成歌後¶
<pb:KR4h0160_WYG_057-31b>¶
曾見銅仙下淚來為晉為秦花幾度行雲行雨日千迴¶
若敎蝴蝶知春夢盡把黄金付酒杯¶
　　丞相委入姑蘇索各官俸米留别幕府諸公¶
不比常年載酒遊杏花時節出杭州粉闈未覺為郎貴¶
萱草難忘此日憂沙漠帛書空見鴈江湖春水莫容鷗¶
何須折盡垂楊栁留取他年繫别愁¶
　(尤弼至姑蘇呈太尉一首云相君求未若求雨貟外/得船如得仙職忝下僚班可恥情通隣好亦堪憐山)¶
　(中棋局迷樵客溪上桃花誤釣船醉把玉杯無/所記不勝惆悵晚春前可與前後二詩互看)¶
<pb:KR4h0160_WYG_057-32a>¶
　　辭荅張太尉見招¶
中年頓覺壯心去涉世頗知前事非若使范増能少用¶
肯敎劉表失相依風雲天上渾無定麟鳳人間不受鞿¶
殘夢已隨流水逺五湖春水一鷗飛¶
　　秋興¶
一夜凉風便覺秋楚人多感易生愁金盤露水何曾見¶
紈扇恩情未肯休零落梧桐金井上稀疎楊栁御街頭¶
近來收得麻姑信説道蓬萊更可憂¶
<pb:KR4h0160_WYG_057-32b>¶
　　春閨詞¶
白日髙堂欲莫難鳴鳩乳燕靜相干銀缾行酒雙鬟綠¶
玊管調笙十指寒蝴蝶每因飛處見牡丹多是折來看¶
明朝為遣安西使錦字紅鐙織夜闌¶
　　湖上漫興二首¶
百鎰黄金一笑輕少年買得是狂名尊中酒釀湖波綠¶
席上人歌(一作/傳)鳳語清蛺蝶畫羅宫樣扇珊瑚小柱敎¶
坊箏南朝舊俗憐輕薄每到花時别有情¶
<pb:KR4h0160_WYG_057-33a>¶
湖上新泥雪漸融門前溝水暗相通裙欺萱草輕盈緑¶
粉學櫻桃淺淡紅莫雨欲來銀燭上春寒猶在酒尊空¶
青綾被薄不成夢又是一畨花信風¶
　　繡毬花次烏延廉使韻¶
繡毬春晩欲生寒滿樹玲瓏雪未乾落過(一作/遍)楊花渾¶
不覺飛來蝴蝶忽成團釵頭嬾戴應嫌重手裏閒抛却¶
好看天女夜凉乘月到羽輪(一作/車)偷駐碧闌干¶
　　湖樓¶
<pb:KR4h0160_WYG_057-33b>¶
樓前芳草碧盈盈付與幽禽自在鳴隄上馬䭾紅粉過¶
湖中人載畫(一作/酒)船行日長燕子語偏好風暖楊花體¶
又(一作/更)輕何限才情被花惱獨敎書記得狂名¶
　　次林叔大都事韻四首¶
春來長是誤佳期鴆鳥雄鳩不可私錯認櫻桃懸蟢子¶
悔將衫袖染鵞兒燒殘蠟燭渾成淚折斷蓮莖却是絲¶
辜負緑窗閒歳月只敎楊栁妒腰肢¶
何處銀鞍白鼻騧㤀將錦瑟數年華渡頭水急憐桃葉¶
<pb:KR4h0160_WYG_057-34a>¶
陌上春狂信栁花那得芳心對鸚鵡泣將殘淚付琵琶¶
一身已自成惆悵况是平陽十萬家¶
莫謾題情在粉牆藕絲終日繫柔腸不知漢主黄金屋¶
何似盧家白玊堂好夢自抛桃葉後閒愁似過栁條長¶
無端收得番羅帕徹夜薔薇露水香¶
陳王當日賦凌波冩得風流也太多掌上玉鸞看敎舞¶
雲中青鳥使傳歌情緘尺素魚中字恨織迴文錦上梭¶
休信雙星是牛女年年波浪隔天河¶
<pb:KR4h0160_WYG_057-34b>¶
　　昔遊¶
春到名園總是花都城無處不緐華冠翹鶡尾朱袍盛¶
馬頓金羈玉面斜騎吏去忙官索酒侯門散晚妓留車¶
党家賤妾粗豪慣輕易銀缾雪水茶¶
　　小王孫¶
貂帽貂裘美少年圓牌通籍内門前新分草地緣遊獵¶
舊賜彤弓未控弦銀甕蒲萄春共載玉鞍驕馬日隨牽¶
穹廬一夜迷深雪㤀却朝天是醉眠¶
<pb:KR4h0160_WYG_057-35a>¶
　　侍御周伯温以行臺羈留姑蘇簡寄之¶
白頭歲月付流波何物虚名在諫坡屬國莫嫌持節久¶
子陽猶謂見天多强梁不見圖銷印跋扈如聞欲倒戈¶
一樹紅棃春事晚宣文閣下欲如何¶
　　得朱桓編修海道之音¶
命酒徴歌記往年玉堂遂有夢相牽魚緘尺素雖云密¶
事載空言始可憐季世人材思管樂盛時戎馬説幽燕¶
張騫慣識天河路俛仰乾坤一慨然¶
<pb:KR4h0160_WYG_057-35b>¶
　　兩山亭留題¶
馬頭曾為使君囘北望新亭道路開於越地形縁海盡¶
勾呉山色過江來英雄有恨餘湖水天地㤀懷入酒杯¶
珍重謝家林下客玉山何待倩人推¶
　　三月三日湖上作¶
此日誰人肯在家傾城滿意事緐華時非上已不為節¶
春到牡丹纔是花霧鬢風(一作/髻雲)鬟湖上女畫輪繡轂道¶
傍車兒童盡唱銅鞮曲未覺人間日易斜¶
<pb:KR4h0160_WYG_057-36a>¶
　　縱飲¶
外湖裏湖花正開風情滿意看花來白銀大甕貯名酒¶
翠羽小車(一作/姬)歌落梅身外功名真土苴古來賢聖盡¶
塵埃韶光如此不一醉百歲好懷能幾囘¶
　　感事二首¶
雨過湖樓作晩寒此心時暫酒邊寬杞人唯恐青天墜¶
精衞難期碧海乾鴻鴈信從天上過山河影在月中看¶
洛陽橋上聞䳌處誰識當時獨倚闌¶
<pb:KR4h0160_WYG_057-36b>¶
老至翻遭世慮牽何曽一覺得安眼家鄉尚逺潯陽郡¶
世事有如天寳年朝報唯瞻遼海上羽書不斷省門前¶
長星正在天西北白水寒沙盡可憐¶
　　西湖漫興¶
玉局當年為冩真西施宜笑復宜顰朝雲暮雨空前夢¶
桃葉栁枝如故人露電光隂千劫外魚龍波浪一畨新¶
傷心最是林逋(一作/逋仙)宅半畞殘梅共晩春(集中又載西/湖晚春一首)¶
(與此稍有不同其詩云憶昔東坡為冩真至今詩句在/遊人朝雲猶是當時夢桃葉渾非舊日身鸎燕情懷千)¶
<pb:KR4h0160_WYG_057-37a>¶
(語少魚龍波浪幾囘新傷心誰/問林逋宅零落殘梅共晚春)¶
　　次韻處士和壎上人詩¶
每到爐頭憶嬾殘十年戎馬雪窗寒亂來亦謂功名易¶
老去纔知世路難醉把茱茰應自感狂題鸚鵡欲誰看¶
相逢白髮秋風裏可惜銀鐙照夜闌¶
　　明州倪師園觀猿¶
㨗于風雨過喬枝乍鎖名園亦自疑幾萬里來都是恨¶
第三聲後最堪悲月沈夜澗魂先去露滴春梢淚對垂¶
<pb:KR4h0160_WYG_057-37b>¶
富貴豈能長汝役緑珠還有墮樓時¶
　　晩歸¶
左掖歸時日未斜小園檢㸃舊生涯染裙萱草纔抽緑¶
破雪櫻桃又著花玉斝試斟官給酒銀煎重瀹貢餘茶¶
西湖水色春來好説道風光似謝家¶
　　隣園海棠¶
自家池館久荒凉却過隣園看海棠日色未嫣紅錦被¶
露華猶濕紫羅(一作/絲)囊掌中飛燕還能舞夢裏朝雲自¶
<pb:KR4h0160_WYG_057-38a>¶
有香銀燭莫辭深夜照幾多佳麗負春光¶
　　醉題¶
二月鸎聲最好聽風光終日在湖亭清宵酒壓楊花夢¶
細雨鐙深孔雀屏情在綢繆歌白苧心同慷慨贈青萍¶
方平自得麻姑信從此人間見客星¶
　　虎丘寺留題¶
莓苔欲遍盤陀石知是梁朝古道場陳迹謾驚成俛仰¶
空門元不預興亾白漫天上俱兵氣赤伏池中是劒光¶
<pb:KR4h0160_WYG_057-38b>¶
如㑹生公重説法勸敎東海莫栽桑¶
　　感事¶
憶昔銀鐙鼓瑟琴屏開孔雀畫堂深頭顱謾有新添雪¶
囊槖都無舊賜金好夢未成春漏盡殘星猶在曉河沈¶
郎君自上斑騅後露滿銅盤淚不禁¶
　　寄松江楊維楨儒司¶
畫蛇飲酒合誰先塵土東華四十年海上豈無詩可和¶
雲間還有事相牽壮丹開後春無力燕子歸來事可憐¶
<pb:KR4h0160_WYG_057-39a>¶
欲倩鐵龍吹一曲滿湖風浪又迴船¶
　　碧筩飲次胡丞韻¶
小刺攢攢緑滿莖看揎羅袖護輕盈分司御史心先醉¶
多病相如渴又生銀浦流雲雖有態銅盤清露寂無聲¶
當年欲博千金笑故作風荷帶雨傾¶
　　送丁道士還澧陵¶
丁令還家骨已仙更無城郭有山川未添白髮三千丈¶
又見銅駝五百年荒草茫茫連故國孤雲冉冉下寥天¶
<pb:KR4h0160_WYG_057-39b>¶
澧蘭歌送潺湲水極望涔陽思惘然¶
　　贈沈生還江州¶
鄉心正爾怯髙樓况復樓中賦逺遊客裏登臨俱是感¶
人間送別不宜秋風前落葉隨車滿日下浮雲共水流¶
知汝琵琶亭畔去白頭司馬憶江州¶
　　贈寓客還瓜州¶
把酒臨風聽櫂聲河邊官栁緑相迎幾潮路到瓜州渡¶
隔岸山連鐵甕城月色夜留江叟笛花枝春覆寺(一作/市)¶
<pb:KR4h0160_WYG_057-40a>¶
樓箏贈行不用歌楊栁此日還家足太平¶
　　無題¶
灼灼庭花露未收樂然雙燕語綢繆新妝滿面猶看鏡¶
殘夢關心嬾下樓春到自憐人似玉困來誰問酒扶頭¶
狂蹤已作風絲斷敢怨流年似水流¶
　　長安鎮市次趙文伯韻¶
淹遍衣衫酒未乾何如李白醉長安牡丹庭院漙新露¶
燕子簾櫳過薄寒春晚絶無情可託日長惟有睡相干¶
<pb:KR4h0160_WYG_057-40b>¶
舊題猶在輕羅扇小字斜行不厭看¶
　　寄羅博士¶
莫説文星與酒星已同傖父泣新亭夢中此日頭能白¶
海内何人眼更青䳌化羽毛猶姓杜鶴歸華表尚名丁¶
縱然記得前朝事彈向銀箏只自聽¶
　　無題二首¶
幾夢郎君引碧幢微波難與寄沅江青春毎念青絲騎¶
白日長閒白玊窗菡萏結房雖有異鴛鴦織錦不成雙¶
<pb:KR4h0160_WYG_057-41a>¶
潮來好是兒家恨流過門前氣未降¶
咫尺香閨步嬾移搔頭誰理玉蟠螭不聽小管吹銀字¶
只數迴文織錦詩得伴有時惟鬭草遣懷無日不彈棋¶
鳴鳩乳燕青春晚謝却緐花幾萬枝¶
　　金山寺¶
六鼇捧出法王宫樓閣居然積浪中門外鷗眠春水碧¶
堂前僧散夕陽紅揚州城郭髙低樹瓜步帆檣上下風¶
人世幾囘江上夢不堪垂老送飛鴻¶
<pb:KR4h0160_WYG_057-41b>¶
　　飲呉令家¶
膠漆相投古亦難酒間何事慘無歡苦愁海底量深淺¶
痛哭鐙前出肺肝白首既辭當世事朱絃何必向人彈¶
醉來渴甚思吞海無復天家小鳳團¶
　　演法師惠紙帳¶
銀鐙夜照白紛紛四面光摇白縠文隔枕不聞巫峽雨¶
繞牀惟走剡溪雲風和栁絮何因到月與梅花竟不(一/作)¶
(莫/)分塞北江南風景别却思氊帳舊從軍¶
<pb:KR4h0160_WYG_057-42a>¶
　　寄東山寺長老宅區中索畫梅¶
同是多生無垢身孤芳歲晏轉精神濡毫應覺香先到¶
冩影無如月最真庾嶺近來還有信華光以後更何人¶
情知此事難描畫驛使空囘可不嗔¶
　　中秋望月(甲辰年賦/)¶
月裏分明見九州浮雲西北是璚樓歌鐘未厭今宵酒¶
砧杵那禁此夜愁若使有情須痛哭不知何物是風流¶
霓裳不向當時罷戎馬中原未肯休¶
<pb:KR4h0160_WYG_057-42b>¶
　　姑蘇懷古¶
十里河隄蹋暖塵老懷忽憶故鄉春泥金孔雀裁歌扇¶
刻玊麒麟壓舞裀翠袖錦尊邀上客畫船銀燭照歸人¶
而今白髮東風裏疑是前身與後身¶
　¶
　¶
　¶
　元詩選初集卷五十七¶
