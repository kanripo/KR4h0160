# -*- mode: mandoku-view; -*-
#+TITLE: 元詩選
#+DATE: 2015-08-25 00:43:33.612920
#+PROPERTY: ID KR4h0160
#+PROPERTY: BASEEDITION WYG    
#+PROPERTY: JUAN 初集卷六十五
<pb:KR4h0160_WYG_065-1a>¶
欽定四庫全書¶
　元詩選初集巻六十五　　庶吉士顧嗣立編¶
　　馬鍊師臻¶
　　　臻字志道别號虚中少慕陶貞白之為人著¶
　　　道士服隠於西湖之濱大徳中嗣天師張與¶
　　　材至燕京行内醮名流並集虛中在焉未幾¶
　　　辭歸手畫桑乾龍門二圖傳於世甞從褚雪¶
　　　巘㳺肆力吟咏所著曰霞外集淮隂龔聖予¶
<pb:KR4h0160_WYG_065-1b>¶
　　　謂其古今體製具在而馴雅如其人同里仇¶
　　　仁近亦曰逺覽崧岱之雄拔江河濟淮之奔¶
　　　放近挹兩峯三潭六橋之佳麗秀整交廣視¶
　　　濶胸次宏豁宜其筆力不凡如此當是時¶
　　　江南甫定兵革偃息遺民故老如周草窗¶
　　　汪水雲之徒往往託於黄冠以晦迹虚中¶
　　　殆其流亞歟廬山黄石翁摘其秀句謂如¶
　　　達人不患貧貞女不事媚静知春事佳老¶
<pb:KR4h0160_WYG_065-2a>¶
　　　覺世味熟某丘有樹猶堪宿何處無魚可療飢¶
　　　瘦梅喜浸古罍盎老態怕著新衣裳後世視此¶
　　　以為何如人至云苦心雕琢易出口渾成難道¶
　　　合天心易篇終鬼膽寒非深於詩者不能道也¶
　　春霽書懐¶
紛雨洗遊塵潤物亦已足淑氣浮芳鮮山澤一時緑回¶
鴈逺零亂流雲髙㫁續伊余愜所向偶景相穆穆好鳥¶
如含情不語立嘉木静知春事佳老覺世味熟遂展平¶
<pb:KR4h0160_WYG_065-2b>¶
生情誰復辨蕉鹿¶
　　五雲山寫望¶
少乏超絶姿瘦鶴存野格乾坤心自放頗覺塵土窄安¶
得千金槖使我窮地脈征途多荆榛此志寜復得今晨¶
躋山顛納納瞰廣陌正東臨大江髣髴海外國孤帆揚¶
長風静入秋氣白層蠻引列嶂下有雲霧隔不知誰家¶
樓突兀立逺色禹穴指顧外歴歴禾黍黒簸蕩千古愁¶
人世一過客髙歌據苔石坐見日車仄目極窮冥捜一¶
<pb:KR4h0160_WYG_065-3a>¶
鴈長空沒¶
　　遣興¶
長日閉門坐軒居誰與親鸎花欺白首鮭菜足青春今¶
古斯文在江湖舊業貧丹心不可道風雨夜來頻¶
　　竹忩¶
竹忩西日晚來明桂子香中鶴夢清侍立小童閒不動¶
蕭蕭石鼎煮茶聲¶
　　題墨竹¶
<pb:KR4h0160_WYG_065-3b>¶
拂雲標格嵗寒心墨色分隂重又輕不似渭川千畝緑¶
只和風雨作秋聲¶
　　偶成¶
昔嫌上界多官府不道人間足是非四十年來悲喜夢¶
倚闌閒㸔桞花飛¶
　　春日幽居¶
淺淺春風尚帶寒日斜香篆半燒殘杏花一樹開如錦¶
怕觸嗁鸎不倚䦨¶
<pb:KR4h0160_WYG_065-4a>¶
　　湖中春遊曲¶
堂堂復堂堂畫鷁誰家郎繡旌鴛頸冷膳府鸞刀光傾¶
椒注桂邀流芳楚腰絡索聞懸璫箜篌急響如相惱岸¶
頭折盡忘憂草黄金慣積自媒身随肩滿席惟嗔老牙¶
籖萬軸齒不拈孟客何賔跡如埽桞緜撲撲乗風吹花¶
翎小鳥嗁訴誰玉郎沈醉晩未醒春光去矣猶不知¶
　　危坐¶
危坐不覺乆月照一庭緑三更白露下夜氣濕野服恬¶
<pb:KR4h0160_WYG_065-4b>¶
淡失悲喜視聼非耳目間將黄庭經更趁月下讀¶
　　越中言懐¶
分甘茅屋老蒼苔不是明時棄不才避社燕歸楊桞合¶
趁虚人散鷺鷥來半江落日明漁浦兩岸回潮掠釣臺¶
吴越爭雄俱一夢年年杜若滿汀開¶
　　初春即事¶
東風又到武林城静裏看春各有情怕説利名多晝睡¶
愛尋山水每閒行傍人冷笑營巢燕求友翻憐出谷鸎¶
<pb:KR4h0160_WYG_065-5a>¶
世事不窮時易失翠微深處夕陽明¶
　　二禽篇二首¶
杜鵑杜鵑聞爾曽為蜀天子一自城荒爾身死當年御¶
極日萬幾何苦今朝自如此恭聞太上垂𤣥言治大國¶
兮烹小鮮流情縱逸不追悔無端却恨春山煙毛衣□¶
縷滿身黒萬里岷峩歸不得六合茫茫啼一聲春風為¶
爾無顔色¶
鷓鴣鷓鴣不知春色何負汝每到春來聲更苦百年不¶
<pb:KR4h0160_WYG_065-5b>¶
得此身安尚憶當時在行旅爾不學大鵬一舉培風兩¶
翼如雲垂又不學籬邉斥鷃翺翔飛躍蓬蒿枝黄陵廟¶
前幾春草空遺怨恨傳新詩江南二月煙花亂子子孫¶
孫自呼喚説盡人間行路難凄風苦雨心腸㫁¶
　　貴公子¶
麝沈灰暖瑞煙輕十二闌干轉畫屏翠袖閒調鸚鵡語¶
牙牌分牓牡丹名半垂簾幕因春冷未放笙歌為宿酲¶
颭颭流蘓風不定隔牆時送賣花聲¶
<pb:KR4h0160_WYG_065-6a>¶
　　雪¶
冷逼街頭酒價髙晩來風急更蕭騷青樓醉舞不歸去¶
江上一蓑憐汝曹¶
　　吴江夜泊¶
不見天随子令人逸興孤邨砧聲自荅岸鳥(闕/)相呼河¶
漢回西極星辰入太湖古情吟不盡明月照姑蘓¶
　　宫怨¶
多愁多怨怕春天花外時聞警蹕傳金縷繡衣渾不稱¶
<pb:KR4h0160_WYG_065-6b>¶
餘香猶帯御鑪煙¶
　　釋宫怨¶
萬頃恩波一寸心玉階青草㫁車聲文章近日無人愛¶
休把黄金乞長卿¶
　　張野泉偕虚谷方使君趙春洲數先輩見訪即席¶
　　　賦詩各以酒字為韻¶
幽居扃青春水軒僅如斗敲門問誰來過我得良友浮¶
雲無停隂霽色破古桞人生不自適嵗月欺老醜欲挽¶
<pb:KR4h0160_WYG_065-7a>¶
湖水春添我盃中酒酒盡意不盡落日照魚笱掀髯出¶
門去悲歡一何有¶
　　送郭似山回張公洞¶
春風吹沙春草長雜花媚煙飛野香幽花裊裊泫雨色¶
人間光景勞中腸赤城老仙呼鶴起迢迢直度太湖水¶
玉洞碧桃凝古芳𤣥扃窈窕羅疏綺吟詩贈别情相闗¶
霧節風幢幾日還歸來無語生幽寂嗁鴂一聲春晝閒¶
　　無事¶
<pb:KR4h0160_WYG_065-7b>¶
無事每日不出户滿院松竹森交加晝眠厭聼啄木鳥¶
早凉喜見牽牛花一真自可了生死萬事不必論等差¶
誰能屑屑管迎送客來且試山中茶¶
　　弔崔雲山¶
埃風蕩天荒孤山卧秋草君家孤山下不厭孤山好昔¶
我山中房識君師侍傍白髮映蕉水妙語回羲皇聞君¶
又絶粒黙黙宴蕐室道畢合神風囘車朝帝一制魔誠¶
所難有身良可歎層隂翳太景平陸翻狂瀾憶君出門¶
<pb:KR4h0160_WYG_065-8a>¶
去相看淚如雨始欣天道還逸駕倐飄舉有詩君莫吟¶
有酒君莫斟神交動恍惚尚想聞空音我歌山日落松¶
聲起寥廓魂兮其有知為我來冥漠幽室苦夜長思君¶
念春陽春陽難復見短歌不成章¶
　　述懐¶
家無負郭田何以懐歸耕豈不有他好復恐勞其生窮¶
居四十年富貴浮雲輕乳鳥喧髙枝壯心忽然驚所憂¶
聞道晩徳業將無成言此向知巳欲語巳忘情¶
<pb:KR4h0160_WYG_065-8b>¶
　　春日寫望¶
逺山重曡限空明淡拂生綃絶㸃塵半舸夕陽喧酒客¶
一樓寒色倚詩人早鸎懐舊随時至芳草無情著處新¶
却憶城中有貧者杏花開盡不知春¶
　　山中寒食¶
青陽轉節候雜芳麗原隰山中寒食近嗁鴂亦巳急新¶
塚有人祭古墓無人泣傷心名利骨瑟瑟土花濕石馬¶
悲無聲空對東風立¶
<pb:KR4h0160_WYG_065-9a>¶
　　春霽陪葛元白遊南山¶
積雨淹幽事初晴得此晨問舟尋上客放歩約同人偶¶
入招提境如酬宿昔因禪心本無住吾道豈憂貧城郭¶
千年鶴林丘一聚塵歡娱時不偶激越意空陳路改疑¶
前夢雲孤憶老親彈琴僧舎晩覔句酒家春間水文輕¶
縠平蕪展細茵目驚流節駛心醉古風淳乆識窮非鬼¶
難言筆有神感深將下涕喜極欲忘身蹭蹬繁花老隂¶
沈亂葉新野夫元嬾放杜宇足酸辛更欲東蒙隠難期¶
<pb:KR4h0160_WYG_065-9b>¶
北郭鄰有懐聊自適媿爾葛天民¶
　　田家¶
地偏生事僻轉覺入城遥犬吠三叉路人行獨木橋炊¶
煙時滅沒邨酒自招邀昨日蠶新浴柔桑緑滿條¶
　　寄越上友人¶
分被沙邉兩歳餘生涯别後竟何如雲迷禹穴無來信¶
秋隔吴山有故居思㫁碧天江漠漠吟低白日雨疎疎¶
郊墟昨夜新凉入珍重佳兒好讀書¶
<pb:KR4h0160_WYG_065-10a>¶
　　中秋見月¶
去年中秋月團團上林藪文士兩三人竟夕坐相守精¶
光浮白空誰見蝦䗫醜觴酌雜歌吟待得下髙桞今年¶
中秋月輝輝入忩牖照我如有期怪我尊無酒月是去¶
年月不復去年友人生如風花聚散良不偶賢愚與貴¶
賤肉骨同一朽我今見明月再拜復稽首側聞古老言¶
此言豈虚有正秋三五滿萬里絶纎垢玉兔搗神藥服¶
之夀長乆我無周生術安得月在手天梯邈難攀中扃¶
<pb:KR4h0160_WYG_065-10b>¶
欲成疚萬方浩漫漫月輪又西走¶
　　秋日即事¶
芙蓉凉淺未全紅稚子欄街鬭草蟲節物變遷風景在¶
故園心事不言中¶
　　前結交行¶
古交山上松青青色不改縱有霜雪侵節操固常在今¶
交陌上花容貌相矜誇一朝風雨至飄泊随泥沙陳雷¶
管鮑世不有一貧一富難長乆對面相看仰泰山下視¶
<pb:KR4h0160_WYG_065-11a>¶
羣峰皆培塿嗟來乎嗟來乎牀頭黄金不可無君看金¶
盡失顔色壯士灰心不丈夫¶
　　後結交行¶
古交皆結心其意能㫁金今交皆結金倐忽能變心取¶
舎既疎軌反掌生陸沈正平一朝忤黄祖有若將身投¶
猛虎子桑莫逆忘其生乃能相與無相與古人今人皆¶
足悲百年憂樂須㬰期男兒節義死不變誰肯心懐未¶
濟時嗚呼誰肯心懐未濟時¶
<pb:KR4h0160_WYG_065-11b>¶
　　聞早鴈¶
初鴻有餘音老眼無逺光登樓望不極但見天青蒼朝¶
飛秋日短莫宿秋水長不知從此去早晚到衡陽衡陽¶
有故人書札不可將木末避矰繳雲邉足鷹揚中途多¶
苦辛羽翮能無傷望爾三春歸依舊到呉鄉¶
　　徳清夜泊¶
逺色變昬晦卸帆依淺沙浪搜盤岸木風逆赴巢鴉細¶
草官塘直長煙野日斜寒機聞夜織燈火是誰家¶
<pb:KR4h0160_WYG_065-12a>¶
　　擾擾¶
擾擾行塵應接勞繇來斥鷃樂蓬蒿胸中丘壑開圖畫¶
霞外光隂託酒醪未必漢庭疎四皓至今呉地事三髙¶
功成便合謀身退緱嶺春風正碧桃¶
　　春日閒居二首¶
滿院春隂半掩扉杏花猶怕曉寒欺蘚痕帶露侵棋石¶
山影分雲落硯池貧乆家僮生去意社遲梁燕阻歸期¶
詩成一餉無人説芳草連天寄與誰¶
<pb:KR4h0160_WYG_065-12b>¶
數峰青處敞蕭蕭自研楊枝傍水栽問字無人攜酒去¶
消閒有客抱琴來遥汀風急鷺雙起古岸日斜花亂開¶
衮衮光隂堪一笑城頭畫角為誰哀¶
　　海棠¶
殷紅含露卧朝寒疑是春工畫未乾底事詩人吟不穏¶
直須燒燭夜深看¶
　　烏夜嗁¶
烏夜嗁朝嗁東方白夜嗁林影黒闗河萬里天雨霜月¶
<pb:KR4h0160_WYG_065-13a>¶
冷夜長眠不得烏夜嗁憐爾巢中黄口時哺腥呑腐羽¶
毛長母子日日長追随一旦離羣自成偶相呼相喚期¶
相守故雄零落不復知留得孤雌住衰桞桞條蕭颯難¶
棲身夢驚三月楊花春載飛載止情莫伸欲去不去愁¶
殺人不知挾弹誰家子暴物傷生苦如此哀音散入江¶
湖間老屋破忩燈欲死烏夜嗁君豈知¶
　　春遊¶
園草浮青入杖藜莫敎孤負好花時人生屈指頭如雪¶
<pb:KR4h0160_WYG_065-13b>¶
消得春風幾首詩¶
　　送梁中砥歸句曲¶
家住華陽第幾峰又将琴劔去怱怱地浮雲氣連山白¶
露浴丹光入夜紅千里音塵随㫁鴈百年聚散類飛蓬¶
呉頭楚尾闗春恨盡在鸎聲桞色中¶
　　賣藥翁¶
山人本在山中住偶向城中賣藥去不道石潭龍出雲¶
失却朝來下山處¶
<pb:KR4h0160_WYG_065-14a>¶
　　㳺仙詞¶
上青真人玉華仙夜䇿鸞輅凌珠煙罡風廣漠露華冷¶
揺蕩金鈴聞半天路逢仙姥騎白鹿侍女雙雙散香玉¶
遥看三島㸃神波恨入秋眉鏡中緑我自無為神自疑¶
萬竅不動心冥冥靈君期我謁太帝下視濁海魚龍腥¶
玉虚煒燁明𤣥景羽葆揺揺入空影一曲雲和奏未終¶
月輪已到崑崙頂¶
　　楊花¶
<pb:KR4h0160_WYG_065-14b>¶
品題曽入百花名長恨濛濛畫不成灞岸雨餘粘穂溼¶
章臺風暖撲人輕緩随流水知無力閒度髙樓似有情¶
想得山齋清影裏亂和蛛網惹柴荆¶
　　蝶¶
曽随秦女踏青陽幾被鸎捎出建章芳草夢寒迷碧色¶
杏花雨細宿紅香粉凝薄翅春無力恨入修眉晩㫁腸¶
寄語莫尋歌舞處五侯門第有髙牆¶
　　睡起¶
<pb:KR4h0160_WYG_065-15a>¶
紅葵遶砌竹風凉睡起呼童上午香一帶粉牆平似紙¶
閒硑水墨畫瀟湘¶
　　秋夜¶
眼空夜色秋滿城城樓漏鼓聞四更杓垂月轉萬山白¶
坐看天河西北傾¶
　　聞鴈¶
知汝幾時到先令獨客聞雨昬低度屋風急亂穿雲衡¶
岳路猶逺呉江夜正分如何傳素札為我弔湘君¶
<pb:KR4h0160_WYG_065-15b>¶
　　野宿¶
野宿投邨舎搴衣度石矼鄰雞喧莫柵寒蟹上燈忩戍¶
鼓凌雲擊城鐘入夜撞蕭蕭楓葉下鴈已過吴江¶
　　題湘靈鼓瑟¶
沅湘水闊風蕭蕭水風敲珮天光揺為弹寳瑟傳幽愫¶
一㸃柔紅㵼香露蒼梧恨鎖雲欲流湘花背日烘春愁¶
人間有夢到不得仙山翠滑江浪黒¶
　　雨乆江邉餞别¶
<pb:KR4h0160_WYG_065-16a>¶
别意千重酒暫停放歌一曲向君聽家貧禮數多相失¶
雨乆支干盡不靈古巷聚人祠櫟社莫潮催客㪚樟亭¶
孤帆又傍誰家宿遥見沙田燐火青¶
　　見桞詠懐¶
畫船曽繫桞邊橋歌舞升平樂意饒事去却憐橋畔桞¶
春來猶學舞兒腰¶
　　移蘭¶
幽蘭雜桃李開花無清香本具巖壑姿庶得韜耿光誤¶
<pb:KR4h0160_WYG_065-16b>¶
入芳園中乃覺氣不揚少年不我顧志士徒見傷偶值¶
朝雨餘日吉復時良呼童斸春泥移根上髙岡為爾去¶
蕭艾曉露滋瀼瀼永託松竹隂爾生豈不昌細葉舒冷¶
翠貞葩結青陽緩緩趨土脈慎勿近路傍路傍多轍迹¶
曲曲如羊腸恐爾遭采掇委質兒女將哀哉楚靈均細¶
佩荷為裳斯人不可見誰能復其裳遂令蘼蕪輩各自¶
争芬芳回看桃李花零落空嗁妝¶
　　贈歌者¶
<pb:KR4h0160_WYG_065-17a>¶
一聲河滿遏行雲恨逐飛花委路塵莫道尊前無淚下¶
聼歌不是舊時人¶
　　陪葛元白仇仁近訪南竺詩僧分韻得影字¶
花開空山春窮幽到絶頂入寺逢逺公頓覺塵慮屏遂¶
作蓮社遊把酒酹龍井萬生各有態得意還自領此樂¶
殊未極落日倒林影明朝下山去笑别風篁嶺¶
　　憶春¶
斷畦零落薺花明雨過平湖水漸生坐乆忽思春去逺¶
<pb:KR4h0160_WYG_065-17b>¶
綠隂濃淡隠嗁鸎¶
　　栽孤松為九華山鍾道士作¶
九華何崔嵬融結本真宰神器之所鍾雲物足瀟灑挺¶
挺秦大夫獨立而不改既出衆木羣豈為豔陽待初疑¶
凍蛟掉秃尾忽若山靈張偃蓋又如𤣥鶴歸來視城郭¶
悵别人間動千載楚南靈椿浪得名茫茫天壤知何在¶
流精貫浹骨欲飛風雨或致雷公怪林林紅紫索價髙¶
幄錦圍春鬭光彩憐君令色不随時空負才名成感慨¶
<pb:KR4h0160_WYG_065-18a>¶
留向青山閲古今為問桑田幾滄海¶
　　吟雪¶
四山削玉水無波冷坐孤吟意趣多未必朱門知此味¶
紅鑪畫閣正笙歌¶
　　野歩¶
野色畫難染杖藜春水邉新煙榆木火遲日杏花天邨¶
酒傾壺濁溪魚入膾鮮人生行處樂莫負杖頭錢¶
　　徐州寫望(并序/)¶
<pb:KR4h0160_WYG_065-18b>¶
　舟人云州有三百六十山四時無草木樊噲墓凡七¶
　處莫知孰是¶
三百六十徐州山骨立天風不受寒樊侯古塚七抔土¶
飛沙野蔓斜陽殘舟人指㸃向余説側望淹留寸心切¶
欲酹清尊弔古祠衮衮長河流不歇¶
　　新州道中¶
風沙渺𣺌客聮鑣時拂吟鞭慰寂寥車道緑縁酸枣樹¶
野田青蔓苦𤓰苗杜陵老去家何在阮籍愁來氣不驕¶
<pb:KR4h0160_WYG_065-19a>¶
自笑閒人閒未得得閒終合隠漁樵¶
　　汶上即事¶
北闗言别桞飛緜記得離家月又圓華髮流年身半百¶
黄塵疋馬路三千戍兵自裹餱糧送津吏遥迎傳驛眠¶
一夜南風吹汶水古榆深巷巳聞蟬¶
　　灤都寓興¶
昨夜分明夢到家庭前開遍石橊花龍門不放東風過¶
五月平灤雪滿沙¶
<pb:KR4h0160_WYG_065-19b>¶
　　為楊簡齋題空濛圖¶
西湖天下竒回薄太古色春風散花桞元氣蕩空碧淡¶
然存天真豈為歌舞惑我家本住湖水邉筆牀茶竈依¶
漁船振衣一别五千里為君展卷心茫然欲問吾廬在¶
何處但見老木浮寒煙吾廬不可尋山川不可越人生¶
行止㑹有時長嘯階前望明月¶
　　金臺文廟石鼓¶
獵碣鐫功事惘然摩挲壤石卧寒煙昌黎已道文殘缺¶
<pb:KR4h0160_WYG_065-20a>¶
又較昌黎五百年¶
　　乆客¶
白露變榆桞滿城砧杵催故園經歳别遊子幾時回且¶
盡山公酒難将驛使梅秋聲不可聼永夜獨徘徊¶
　　客夜不寐偶成短句十首用渭北春天樹江東日¶
　　　暮雲為韻¶
丈夫慎出處功成乃身退古人夫如何八十釣清渭¶
四時循化機萬物随動息衆星紛熒熒天運齊拱北¶
<pb:KR4h0160_WYG_065-20b>¶
縞素製野服誤染京華塵舊業在何處梅花江上春¶
男兒不得志壯士惜徂年長空起鵰鶚目送入寥天¶
布衾生凄寒夜夜夢歸去心恐秋風深摧殘紫荆樹¶
吟苦不成寐寒忩凝夜釭千古誰知心遥遥賈長江¶
此身如斷蓬飄蕭随北風錢塘一望地家住西湖東¶
客慮千萬端長吁愁不出誰能事低眉揮盃送白日¶
幾欲膏吾車老眼不識路弟妺今何之蕭蕭齒髪莫¶
昨日家書至慰我乆離羣遊子眼欲斷日日望白雲¶
<pb:KR4h0160_WYG_065-21a>¶
　　旅興¶
客中白日送清尊燈下裁書眼漸昬南浦一年雲隔夢¶
西風萬里月當門酥凝癭椀茶膏熟火慢筠籠楮被温¶
未覺情懐疎冷落終身衣食是皇恩¶
　　早春聞笛¶
萬里南州客離家又一年春回苜蓿地笛怨鷓鴣天趁¶
日裁烏帽尋人賣馬韉歸心憂賦役負郭幸無田¶
　　回南¶
<pb:KR4h0160_WYG_065-21b>¶
家在錢塘江上春京華投老獨漂零玊泉山外雪猶白¶
金水河邉桞又青帽底流塵春冉冉花間行李髪星星¶
分明記得經遊處一路吟詩寫驛亭¶
　　途中寒食¶
行装迢遞轉孤城一路閒吟緩客程潑火雨晴餳粥冷¶
落花風暖筍輿輕感時已悟荘生夢遺俗空懐介子情¶
只有嗁鵑解人意平蕪漠漠兩三聲¶
　　呉中¶
<pb:KR4h0160_WYG_065-22a>¶
故鄉别乆語音訛喜聼吴音入櫂歌萬里歸來心未穏¶
夜闌猶夢過闗河¶
　　西湖晚思¶
日落湖水黒衆山生逺塵船回載酒客樓倚獨吟人老¶
態多思舊時情只貴新籬邉古梅樹開謝幾年春¶
　　拜墓¶
一别松楸又一年歸來拜埽一茫然老烏竹下窺盤飣¶
稚子攀松挂紙錢心斷野花春色裏愁生杜宇夕陽邉¶
<pb:KR4h0160_WYG_065-22b>¶
東風不管流年事只向西湖送管絃¶
　　野外¶
野外蕭條景更佳牧童將犢卧晴沙白鷗長遶分魚市¶
紅杏深藏賣酒家倦向客程添懊惱老看春事厭紛譁¶
田翁也學青門隠料理荒畦自種瓜¶
　　忽憶¶
忽憶行年五十五擾擾得失枯人腸金魚緑酒我須換¶
蒼狗白衣誰可量瘦梅喜浸古罍盎老態怕著新衣裳¶
<pb:KR4h0160_WYG_065-23a>¶
親朋相别萬里外一字不到三年强¶
　　漫成¶
暖催花雨溼行塵脈脈慿軒欲損神閒憶少年如昨日¶
只疑樂事是前人黄鸝紫燕春仍好剰水殘山物自新¶
可惜白鷗波浩蕩扁舟老却釣魚人¶
　　傷廢塚¶
春風習習吹花木千山萬山一齊緑日午諸邨社鼔喧¶
田家小兒健如犢間來徒歩上前岡纍纍古塚相攢簇¶
<pb:KR4h0160_WYG_065-23b>¶
荷鋤老叟向我言元是前朝貴人族貴人在時勢絶倫¶
後擁前遮來繡轂并呑鄰土孰敢嗔回山轉水開林麓¶
相連岡幹成一丘斸斷雲根埋寳玉大書功徳紀豐碑¶
直向山前起華屋子孫擬作千年計盡是老夫親拭目¶
星移物換水東流泉下知誰伴幽獨翁仲雙雙賣與人¶
留得三竿兩竿竹寒食不見紙錢飛只有嗁鵑替人哭¶
又説東家來卜地役夫日夜喧山谷天理蒼茫不可知¶
後車須看前車覆¶
<pb:KR4h0160_WYG_065-24a>¶
　　述懐五十韻¶
昔際承平乆生涯足可憐過庭猶昨日騎竹想當年書¶
劒辛勤歴輕肥少壮侵浪遊春富貴醉舞月嬋娟候轉¶
芳華歇時移斗柄偏狂歌傷徳鳯再拜聼嗁鵑敢議乾¶
綱墜難支國歩顛安危誰可料否泰理相連議士含孤¶
憤謀臣誤大權少微潛在野太史泣占天不起嚴陵釣¶
空懐范蠡船乗軒猶寵鶴治國昧烹鮮朽木終摧折微¶
軀忍棄捐天兵威武奮皇澤至仁宣豈意波濤帖還容¶
<pb:KR4h0160_WYG_065-24b>¶
骨肉全萬方蘇雨露四海戢戈鋋倦鳥思喬木窮魚守¶
故淵甑塵貧似范晝睡嬾如邉逸翮淹髙翥羸驂恥後¶
鞭夢疑隍鹿在機息海鷗眠喪亂頭顱改蕭條節序遷¶
行将蠡測海坐待地流泉獻璞悲和泣辭金憶震賢世¶
途從汩汩王道本平平東魯衣冠盛中原禮樂専逺塵¶
山出沒大野轍盤旋砧響千門急蟾光幾度圓窺斑嗟¶
隠豹顧影笑飢鸇古水縈長帶晴雲擘亂緜弓亡元在¶
楚臺迥亦趨燕羽服陪瑶殿天厨錫綺筵域中知道大¶
<pb:KR4h0160_WYG_065-25a>¶
物外愧身先歸意驚張詠離居老鄭䖍風行猶有待嵗¶
晚薄言還城郭人依舊湖山景自妍艤舟臨斷港散䇿¶
陟層巔苑廢移山鬼祠荒謁水仙壤梁殘白蟻舊物失¶
青氊落景連邨雨薫風一樹蟬野茶伸雀舌林蕨豎兒¶
拳挂劒尋新塚懐人歎逝川計疎生坎壈道直受迍邅¶
穴冷拖腸鼠槎依縮項鯿愁䲭休嚇食饞犬誤垂涎業¶
在詩三百沽從斗十千舉觴欺太白隠几味重𤣥淚盡¶
山陽笛耕無杜曲田苦吟期自放脱藁怕人傳虎變思¶
<pb:KR4h0160_WYG_065-25b>¶
難測龜藏我獨然梅花開又落誰復繼殘編¶
　　雙鶴吟寄友人¶
依依兩白鶴歳乆住青田一鶴垂兩翅飲啄沙汀煙一¶
鶴展長翮冥冥自冲天思之不可見獨立秋風前有時¶
月夜羣動息孤唳一聲山水碧凝眸側頸復裵回影落¶
空林風露溼故人獨抱經濟才淵珠炯炯光難埋江南¶
地暖梅花開折花待君君不來梅花嵗嵗開又落空向¶
梅邉詠雙鶴¶
<pb:KR4h0160_WYG_065-26a>¶
　　鷺¶
水風吹冷逼菰蒲藕葉敧斜一半枯玉立鷺鷥渾不動¶
滿身煙雨看西湖¶
　　至節即事(并序/録七)¶
　癸酉嵗長至節效王建體偶成絶句十首余年始¶
　二十即一時之事寓一時之意故淪落不復收¶
　今於故篋中得其舊藁青燈三復如對故人樂天¶
　云欲留年少待富貴富貴不來年少去乃知年¶
<pb:KR4h0160_WYG_065-26b>¶
　少承平之樂誠不易逢三十餘年恍一夢寐吁予老¶
　矣滿簮華髮投迹空林情之所來不覺涕下故録¶
　於巻末以重感慨云¶
天街曉色瑞煙濃名紙相傳盡賀冬繡幕家家渾不卷¶
呼盧笑語自從容¶
閒看來往坐多時雨灑香塵土溼㣲珠翠壓頭行不穏¶
嬌羞兒女把人衣¶
昨夜梅花己報春地瓶移插更精神酒酣纎手争來折¶
<pb:KR4h0160_WYG_065-27a>¶
鸚鵡回頭不敢嗔¶
已有紗籠照舞兒喧喧鼓笛自相随誰家院落來呼喚¶
門外天明也不知¶
簾旌曡曡繡鮫鮹遮護香風不放消却恐酒闌先睡去¶
預敎小玊問明朝¶
新詞聼徹思徘徊侍女擎羮下簪遲紅燭有花心暗喜¶
流蘓雙挂玉梅枝¶
店舍喧譁徹夜開熒煌燈火映樓臺歡遊未曉不歸去¶
<pb:KR4h0160_WYG_065-27b>¶
早有元宵氣象來¶
　　邨中書事二首¶
餉留兒女自喧呼指㸃春禽又引雛邨婦相逢還笑問¶
把蠶今嵗是三姑¶
軋軋繰車草屋低新篁帶籜出簷齊鸎雛未省逢人避¶
直向路傍花上嗁¶
　　春歸曲¶
平林静緑生幽芳桃脂杏粉攢蜂房西樓浪客唱别恨¶
<pb:KR4h0160_WYG_065-28a>¶
屈巵酒暖珊瑚光百勞留春春不許愁觜喃喃如寐語¶
翠鴉遊女卷香歸一夜花神老風雨¶
　　雜詠六言三首¶
堤晚遊人争渡花密流鸎亂鳴近水亭臺桞色轉山樓¶
觀鐘聲¶
煙外幽人獨立落日正照平臺野鷺聨翩飛去山雲斷¶
續歸來¶
楚尾呉頭舊夢水邊山際閒情一夜杏園風急等閒吹¶
<pb:KR4h0160_WYG_065-28b>¶
老鸎聲¶
　　聞蟬¶
短翼含風薄似秋一聲聲帶夕陽愁年年古桞官塘路¶
催得行人白盡頭¶
　　飛雪歌¶
飛雪悴百草芳蘭亦委柯縱欲努舊力奈此寒風何在¶
昔結花初豈不受春多恥隨桃李場託迹空山阿四時¶
有代謝陽艶忽已過薰蕕苦不辨一體同消磨不如牡¶
<pb:KR4h0160_WYG_065-29a>¶
丹根密幄相遮羅傷心復傷心傷此飛霜歌¶
　　旅夜¶
自漸身世拙客裏更闗情月樹回凉影秋聲曡夜砧道¶
能忘畏壘酒不破愁城睡薄吟魂冷西風亦屢驚¶
　　寄澉川楊如山¶
吾聞沙丘之馬黄驪牝牡世莫知九方皋去不復有天¶
風吹我滄海邉忽地相逢釣鼇手論文託契輸心胸傾¶
倒金尊斟緑酒登髙望逺古意多百年之樂能㡬何男¶
<pb:KR4h0160_WYG_065-29b>¶
兒屑屑志不展秋霜滿鬢空蹉跎酒酣眼極情未畢笑¶
指青山歌落日却憐徐福向蓬丘蒼蒼煙浪無消息明¶
朝挂席我歸來西湖十月梅花開梅花開動詩思思君¶
不待春鴈回因之一寄平安字¶
　　春日獨坐言懐¶
昔日歡娯憶此身名園歌舞接芳辰蟄雷夜送催花雨¶
香逕春迷鬭草人合沓樓臺形勢壮風流鸎燕語言新¶
眼前舊物渾狼籍休怪提壺勸客頻¶
<pb:KR4h0160_WYG_065-30a>¶
　　桃花¶
淺碧繁紅又滿枝化工消息本無機艶滋曉露鸎揺落¶
香漬春泥燕掠歸金谷園中芳草在𤣥都觀裏昔人非¶
自從雲隔天台路劉阮如今夢亦稀¶
　　行春¶
行春無侣自遲留汀草汀花暖更稠馬援近來成矍鑠¶
謝安應合減風流乍驚語燕穿人屋無頼㳺絲絆客舟¶
老我光隂忽如此不判尊酒復何求¶
<pb:KR4h0160_WYG_065-30b>¶
　　送陳渭叟歸山中¶
人生少至百一别動經載不信嵗月馳請看容鬢改先¶
生本是超絶人長竿學釣清渭濵釣頭不解挂芳餌岸¶
草汀花空復春大魚小魚求不得芒鞵忽厭人間窄手¶
㩦詩卷出萬山来覓湖邉閉闗客終朝相對百不為口中¶
咄咄唯言詩飛花濁酒日色静天地悠悠知者誰興盡¶
翩然即歸去鶴巢雛在門前樹他時我亦訪君家但問¶
青山白雲處¶
<pb:KR4h0160_WYG_065-31a>¶
　　閒居自遣¶
喜無軒蓋款柴荆静裏天機見物情徳愧王良千里馬¶
食無婁護五侯鯖海翁豈為鷗防慮稚子休烹鴈不鳴¶
一笑行藏頭巳白新凉又到讀書檠¶
　　嵗莫偶成¶
古人不可見養拙謝時髦隠傍淵明桞飢懐曼倩桃鑿¶
坏誰敢望抱甕豈應逃義見馮公偉仁依范叔豪乾坤¶
心浩浩江漢日㴞㴞老境誠難料繁荆未易薅親朋随¶
<pb:KR4h0160_WYG_065-31b>¶
宿草嵗月掩秋濤夜短雞籌促天寒象緯髙燕情傷局¶
促松節感持操姜被流離析鄒裾揖讓勞亂雲迷鶴路¶
短髮問魚舠念與追攀絶心辭寵辱熬世情甘木石我¶
輩豈蓬蒿萬事差池裏長歌對濁醪¶
　　送楊仲𢎞之京¶
迢遞官塘官樹隂征鞍催發短長亭荆呉雨漲河流白¶
齊魯春歸岱嶽青玊宇風雲開北極金臺日月聚文星¶
近聞下詔求賢急劉向終須論五經¶
<pb:KR4h0160_WYG_065-32a>¶
　　和仇仁近嵗莫見寄韻¶
瑶琴三曡此心閒目送飛鴻信手彈千里古人行自逺¶
一聲白雪和應難賀公嵗晚稱狂客鄭老才髙只冷官¶
且向吟邉了身世西山莫雨巻簾看¶
　　越上感懐¶
曽負琴書到越中别來三十五秋風江山有待容回鴈¶
嵗月無情類轉蓬禹穴荒煙寒木老鑑湖舊水野田空¶
騎&KR1706;人去知何在擬向沙邉問釣翁¶
<pb:KR4h0160_WYG_065-32b>¶
　　憶孤山感懐¶
自從梅樹委荒煙湖上風光不值錢見説年來春好在¶
擬攜尊酒報嗁鵑¶
　　冬至即事¶
結屋傍湖水對門三四峯心灰無復煖鬢雪近來濃孤¶
鴈雨中過短書燈下封平生故人意衰老不相從¶
　　題畵卷¶
翠叠洪濛色雲凝淡沲春髙寒不可到應有採芝人¶
<pb:KR4h0160_WYG_065-33a>¶
　　為翁子善作晴江圗¶
故人遺我清江縣裏一疋紙白光晶熒心所好幾欲寫¶
作晴江圖塵土昬人意不到竹風入户忽然鏗戛琅玕¶
聲為我胸中埽煩躁濡毫埽素遊其神乃悟周穆王時¶
西極之化人但見重巒列嶂盤春轉碧應接來不斷滄¶
浪之水倒影翻青春風檣沙鳥紛入眼物色明麗不可¶
陳因思神禹功疏鑿本天意愧我一寸筆浩浩逼茫昧¶
又疑此水通星河八月秋風揚素波君若乘槎訪牛渚¶
<pb:KR4h0160_WYG_065-33b>¶
為言博望成蹉跎嗚呼雲邉縱得支機石成都卜肆今¶
日無人識¶
　　水軒夏日¶
碧忩晝寂幽意長竹隂滿地琴尊凉輕雷送雨逺不到¶
雪白水花生晩香¶
　　寄籌峯林芝巖三首¶
小院回廊日正長綠隂幽草自生香春風老矣猶多事¶
時送飛花出短牆¶
<pb:KR4h0160_WYG_065-34a>¶
市聲不到野人居滿院花隂晝睡餘偶憶新城羅給事¶
枉將心力著䜛書¶
青鞵布韈厭趦趄肯向何門學曳裾錯為黄金换詞賦¶
一生惆悵馬相如¶
　　雜詠三首¶
幽芳泣露質好鳥飲春聲盡向東風裏悲歡各有情¶
榮貴如風花安得長美好馮唐不解事却恨髪白早¶
凉露老荷葉蓮房亦已空可憐紅蓼花揺揺受西風¶
<pb:KR4h0160_WYG_065-34b>¶
　　山居冩興¶
人事喧喧任奕棋青山數畝是歸期分将藥草鋤雲種¶
買得松杉趁雨移老去故人多入夢愁來閒事總成詩¶
芒鞵布韈身猶健十里莎隄信杖藜¶
　　湖山春遊莫歸偶作¶
西月光景微斜簷尚如練攬衣昧旦起林巒淡方見景¶
風積霧斂曙牖新禽囀塵動九衢喧爛爛流目眩遊衍¶
惜歡悰行行信郊向遺情席細草賞静引華饌山水信¶
<pb:KR4h0160_WYG_065-35a>¶
恬和動息各思怨雲斷舊時人梁回去年燕姿容一已¶
晚浩蕩羣芳變豈不懐爾思徇往何由羡¶
　　題畫龍門山桑乾嶺圖¶
昔我經龍門晨發桑乾嶺回盤鬱青冥驅車盡絶頂驛¶
騎倦行役苦覺道路永引領望呉楚日入衆山暝歸來¶
愜棲遲山水融心境寸毫冩萬里歴歴事可省理也存¶
自然疇能搜溟涬¶
　　題畫海南入貢天馬圖(傳驛每/喂粱肉)¶
<pb:KR4h0160_WYG_065-35b>¶
余吾天馬生水中毛如潑墨耳插筒雄姿挺挺浴海氣¶
一刷萬里追遺風九夷入貢賔來服畫出猶能駭人目¶
韓子休敎喂地黄太僕能令飽粱肉誰憐東郊瘦馬硉¶
兀如堵牆汗血力盡徳不揚尚望明年春草長¶
　　寒食日¶
密竹疎簾春晝永疾風甚雨滿江南又逢寒食一百五¶
不覺行年六十三楚女腰肢從妙舞晋人標格秪清談¶
不勞燕子終朝語冷暖時情我自諳¶
<pb:KR4h0160_WYG_065-36a>¶
　　讀秦記¶
六國争雄事巳空南遊勒石紀成功早知三月咸陽火¶
不買魚燈照夜宫¶
　　嗟餘春¶
春雨足春水滿岸花匼匝光風暖人間杜宇最知機嗁¶
得血流春不管迷芳著物苦忘歸直待楊花似雪飛多¶
少好懐成别恨餘香沁入野薔薇¶
　　題溪山訪友圖¶
<pb:KR4h0160_WYG_065-36b>¶
溪風吹長松石路秋影薄下有尋幽人支笻注林壑良¶
朋眇何許雜樹森草閣畫師發深機筆底氣参錯我昔¶
事扁舟頗識山水樂於今日月駛此景亦蕭索愧乏買¶
山資老負宿昔諾展巻令人嗟髙歌激寥廓¶
　　湖樓夜坐¶
孤樓侵樹小老鴈入雲迷月暗水光白夜深鄰語低鐘¶
聲傳下竺梅信失西溪偶憶曽遊寺塵昬壁上題¶
　　田父詞二首¶
<pb:KR4h0160_WYG_065-37a>¶
龍鍾田父住深邨桑柘岡頭石路分猶領兒孫到城市¶
向人聼讀勸農文¶
處處叢祠鼓笛喧已占蠶麥十分添醉騎牛背歸來晚¶
亂把山花挿帽簷¶
　　春日偶成六言二首¶
兩袖水風春冷一抹山煙晩晴小檻倒披花影歸舡逺¶
送歌聲¶
燕拂花隂繡轂人指簫聲畫樓楊桞六橋舊夢夕陽一¶
<pb:KR4h0160_WYG_065-37b>¶
段新愁¶
　　春日閒居雜興四首¶
宿雨兼風釀麥秋餘寒欲斷自遲留杜鵑嗁得百花盡¶
却向緑隂深處愁¶
茶香庭院一枰棋桞影侵階日自移因見刺桐花滿樹¶
等閒憶得故園時¶
緑波如染帶花流陣陣魚苖貼岸遊日莫畫舡歌舞歇¶
春聲散入錦纒頭¶
<pb:KR4h0160_WYG_065-38a>¶
花底飛觴酒浪翻纔迎春至又春殘日斜客散鑪煙盡¶
自洗窑瓶挿牡丹¶
　　春江言别口占¶
送子清江皋江烟黯行路鳥嗁山隠春潮長人爭渡世¶
上無别離何由髪垂素¶
　　偶成小軸山水寄仰山長老熙晦翁¶
南山每獨往問訊西隠樓清隂藹喬木天風忽凉秋歸¶
舟泝平湖遥見仰山月月色如徳人萬古光不減素練¶
<pb:KR4h0160_WYG_065-38b>¶
不盈尺冩此千里心欲知相憶不明月是知音¶
　　題李安忠畫雪岸寒鴉圖¶
北風萬里吹石裂古樹槎枒槯朽鐵羣烏啞啞如苦飢¶
倦飛還向空林歇孤邨荒寒得食逺日莫沙邉啄殘雪¶
回情訴意各有態羡殺畫師心更切我嘗記得天随詩¶
至今讀之長激越婦女衣襟便佞舌始得金籠日提挈¶
老烏老烏爾身毛羽黒離離况復人閒厭爾嗁何不飛¶
鳴丈人屋丈人屋頭春桞緑¶
<pb:KR4h0160_WYG_065-39a>¶
　　題畫雜詩六首¶
岸水依痕釣艇閒炊煙㡬處出蘆灣西忩正是斜陽好¶
一帶泥金抹逺山¶
月華如水天如空蒼煙逺樹涵秋容筆頭墨盡意不盡¶
参錯雲山三四重¶
數㸃寒鴉水遶邨幾家茅屋掩柴門白頭溪叟歸來晩¶
自把漁舟繫桞根¶
輕雲漠漠天影空江邨雨過生微風似嫌野外春淡薄¶
<pb:KR4h0160_WYG_065-39b>¶
故㸃桃花深淺紅¶
春隂淡蕩歸帆急曡嶂層巒凝空碧知是夜來風雨深¶
邨外野橋低二尺¶
採菱渡頭秋日晩孤樓隔岸知誰家参差逺樹雜雲氣¶
滅沒漁舟侵浪花¶
　　送江西熊履善茂才之金陵¶
君向秦淮我在呉柴門白髪老西湖書來莫附洪喬便¶
只道經年一字無¶
<pb:KR4h0160_WYG_065-40a>¶
　　西湖春日壯遊即事(并序四録/二十  首)¶
　延祐戊午春偶以釣槎之暇因念西湖春日壮遊尚¶
　歴歴然眉睫間光陰㡬何余矍鑠矣遂成七言二韻¶
　詩三十首以寫幽懐後我之生或不我信儻遺老覽¶
　之則將同一興感焉¶
遶湖無處避芳塵曡鼔紅旗彩鷁新冉冉春雲來不斷¶
涌金門外踏青人¶
霍山廟食慶流虹民物謳歌樂嵗豐七寳社回呈了馬¶
<pb:KR4h0160_WYG_065-40b>¶
年年歸路雨和風¶
南屏山色染春煙路接髙峯社鼔喧第一橋邊春更好¶
御舟閒在翠芳園¶
問誰偏解占風光飛蓋金鞍白靣郎山北山南遊欲遍¶
畫舡敎&KR0712;集賢堂¶
瑞煙祠宇隠垂楊士女穿花語笑香三十九賢生翠碣¶
虚舟亭上借傳觴¶
鏤玉雕瓊簇閙竿珠花翠葉縷金籃東家年少貪遊冶¶
<pb:KR4h0160_WYG_065-41a>¶
正值明朝三月三¶
流蘇兩兩挂舡頭繡額珠簾不上鉤金縷緩歌家宴静¶
牛前先入裏湖遊¶
紫染春羅窄袖裁伶人楚楚自詼諧部頭敎奏金娥曲¶
盡向船棚一字排¶
笙歌簫鼓沸春濤耳目難禁應接勞院落鞦韆誰氏女¶
綵繩擲起過牆髙¶
萬桞揺金接畫橋一清堂外景偏饒文章太守開華宴¶
<pb:KR4h0160_WYG_065-41b>¶
預報龍舟奪錦標¶
歌妓娉婷畫不成去年初籍敎坊名新腔翻得梨園譜¶
喜入王孫喝采聲¶
園丁花木巧桮棬萬紫千紅簇綺筵折得青梅小如豆¶
獻來還索賞金錢¶
揉藍染水翠浮山隄上亭臺錦繡閒花桞禁人攀折去¶
要留春色大家看¶
進餘薇露與流香散落人間任品嘗處處旗亭招客醉¶
<pb:KR4h0160_WYG_065-42a>¶
大書不是趕春場¶
珍禽翠羽養雕籠列向船頭盡不同憐殺錦鸚偏解語¶
喚人提挈避東風¶
豪家遊賞占頭船趁得風輕放紙鳶手拍絲輪爭上下¶
一時回首看青天¶
嬌民技藝也天生鬭巧搜竒事事能稚子土冝偏劇戲¶
浪兒黄累十三層¶
一路亭臺間酒家漸看楊桞緑藏鴉太平官府無民訟¶
<pb:KR4h0160_WYG_065-42b>¶
補種沿隄四季花¶
畫船過午入西林人擁孤山陌上塵曾被弁陽模冩盡¶
晚來閒却半湖春¶
要囑園丁取折枝紅桃白李紫薔薇石圅橋畔人煙晩¶
挑得春光一擔歸¶
遥看暝色下漁汀金鴨香消酒半醒倒轉船頭元有意¶
檻邉人報放流星¶
天街夜市已喧闐半掩城門玉漏傳籠燭絳紗爭道入¶
<pb:KR4h0160_WYG_065-43a>¶
湖心猶有未歸船¶
送得春歸夏又初名園不放玳筵虚只知富足家家事¶
肯為兒孫敎讀書¶
慣見升平春復秋分明往事昔年遊西泠橋外青山色¶
幾度夕陽人白頭¶
　　幽居¶
一徑荒凉長碧苔竹門斜對逺山開自操清白傳家譜¶
不受青黄致木災穴鼠苦銜詩藁去溪螯喜薦酒尊來¶
<pb:KR4h0160_WYG_065-43b>¶
東籬滿地金錢菊多謝西風為翦裁¶
　　題唐十八學士圖¶
唐家天子尊黄屋大業隆興調玉燭當年十八登瀛仙¶
𢎞文日侍分三六兩京初定四海清君聖臣賢古難續¶
立本圖真亮為讚遂令書府藏諸櫝後有龍眠傳此本¶
禮樂衣冠激流俗自從淪落向人間畫手紛紛互翻覆¶
千年事去君莫問留得青篇遣人讀蕭蕭馬耳射東風¶
長安道上春山緑¶
<pb:KR4h0160_WYG_065-44a>¶
　　漫成四十二首(録十/二首)¶
徑曲交加鎖竹隂不敎寵辱到林扃心閒莫道渾無事¶
粉落松花汙鶴翎¶
参天楊桞手親裁一院西風户牖開落日尚餘三四尺¶
山平水逺看秋來¶
小春天氣未生寒綴樹朱櫟正入看昨夜海棠開數朶¶
一雙蝴蝶上䦨干¶
新霜尚薄樹聲乾寒水無痕倒侵山知是釣船歸較晚¶
<pb:KR4h0160_WYG_065-44b>¶
鵁鶄嘎嘎起蘆灣¶
飽霜紫芋細凝酥旋撥寒灰出地爐慚愧鄰家新酒熟¶
客來酤得滿葫蘆¶
蕭蕭野老髪垂肩家住湖西杜若煙載得茭根入城賣¶
西風落日滿歸船¶
風琴流響韻虚堂湘簟歌眠水一方静裏數聲棋剝啄¶
乳鸎深向緑隂藏¶
槐隂滿院喧巢鴉蜜房香老蜂趁衙鄰家艇子釣魚去¶
<pb:KR4h0160_WYG_065-45a>¶
水光揺動金蓮花¶
北風小雨戒新寒隔水楓林葉已丹莫道閒門知己少¶
白鷗飛去又飛還¶
燕山楚水曾為客慣聼霜砧𢷬月明不似新愁怕新鴈¶
秋風吹落兩三聲¶
晴日穿花煖似烘風簷微動玉丁冬山童睡起心無事¶
斫得笻枝補鶴籠¶
雲歸雨歇湖水平五色螮蝀山邉明唱歌舟子採菱去¶
<pb:KR4h0160_WYG_065-45b>¶
十里桞隄蟬亂鳴¶
　　次筠軒詩韻¶
幽軒列萬竹愜此冲澹襟乃知心跡逺不在山林深客¶
散動秋影鶴歸分夕隂至樂寓言外任鼓昭文琴¶
　　畫意四首¶
紅塵海裏嬾低顔石路迢遥入亂山擬向雲邉種黄獨¶
幾時容我屋三間¶
江花江草映江樓冩出江天一片秋隔岸小橋低數尺¶
<pb:KR4h0160_WYG_065-46a>¶
淡煙消處見漁舟¶
幽人自樂山中趣閒訪山家入山去記得西峰向那邉¶
亂雲遮斷無尋處¶
緑溪路滑蹇驢遲水色山光總入詩還勝襄陽孟夫子¶
滿身風雪灞橋時¶
　　和山邨見寄詩韻二首¶
休將野服染緇塵大患須知為有身藥餌任從留過客¶
是非終不到閒人山中相隠懐𢎞景谷口躬耕羡子真¶
<pb:KR4h0160_WYG_065-46b>¶
午睡醒來春事晚枝頭梅豆已生仁¶
不成一事鬢先皤朋友偲偲喜啄磨千里音書歸鴈少¶
滿城風雨落花多迸階新筍微過竹脱繭春蠶欲變蛾¶
惆悵少陵身老大壮心激越醉時歌¶
　　浙江晩眺¶
昔年呉越事并吞留得青山只斷魂落日正明漁浦渡¶
歸鴉遥㸃范家邨雲分雨脚回沙漵帆趁潮頭出海門¶
欲問凄凉千古意鴟夷何處有兒孫¶
<pb:KR4h0160_WYG_065-47a>¶
　　秋日閒咏¶
西湖晴雨畫圖閒坐倚䦨干自解顔無酒可供千日醉¶
有錢難買一生閒草衰春色來時路鶴宿秋聲起處山¶
横笛吹殘天又晚釣舟燈火入蘆灣¶
　　集句和陳渭叟見寄詩韻二首¶
寒食離家麥熟還不應空老道途間㑹須伐竹開荒徑¶
剰著溪南幾尺山¶
池邉月影間婆娑卧聼行雲一曲歌閒憶昔年為客處¶
<pb:KR4h0160_WYG_065-47b>¶
囊中無物只詩多¶
　　集句遣懐¶
嬾慢無堪不出邨當年心事與誰論如今老去愁無限¶
雨打棃花深閉門¶
　¶
　¶
　¶
　元詩選初集卷六十五¶
